- #PBL
	- ^^Hvad er PBL^^
	  collapsed:: true
		- Problem-based learning (PBL) is an educational approach that involves having students work through real-world problems in order to learn new content and skills. This approach is often used in higher education, particularly in fields such as medicine, engineering, and law, but it can also be used in other subject areas. In a PBL approach, students are presented with a problem or challenge and are then asked to work through it using the knowledge and skills they have acquired. As they work through the problem, they may need to research additional information, think critically, and collaborate with their peers. PBL is a student-centered approach that is designed to encourage active learning and to help students apply their knowledge to real-world situations.
	- #INDHOLD
	  collapsed:: true
		- #INDLEDNING	7
		- #Bogensintentioner	7
		- #Bogensstruktur	11
		- #Læsningafbogen	13
		- #KAPITEL1 · HVAD ER PROBLEM BASERET LÆRING?	15
		- Hvorfor PBL ved de videregående uddannelser?	15
		- Overordnede principper for problembaseret læring	18
		- Hvad betyder en PBL-tilgang konkret for dig som studerende?	27
		- Afrunding	29
		- #KAPITEL2 · OM PROBLEMER OG PROBLEMFORMULERINGER	31
		- Problemformuleringen - projektets første og sidste skridt	32
		- Afgrænsning af problemet	39
		- Fra problemfelt til problemformulering	43
		- Problemformuleringen som projektets kompas	44
		- Den gode problemformulering	46
		- 10 skarpe om problemformuleringen	49
		- Afrunding	52
		- #KAPITEL3 · AT PLANLÆGGE OG STYRE ET PBL-PROJEKT	55
		- Afgrænsning af problemet via Mind Map	55
		- Mål/middeldiagram	58
		- Tidsplanlægning - flowdiagram	60
		- Backcasting	62
		- Arbejdsorganisering - Gantt-skema	63
		- Fordeling af arbejdet	67
		- Afrunding	72
		- #KAPITEL4 · OPSTART AF SAMARBEJDET	73
		- Godt begyndt - halvt fuldendt	74
		- Projektgruppen som organisatorisk enhed og praksisfællesskab	75
		- Forventningsafklaring er første skridt	78
		- Fra forventningsafstemning til samarbejdsaftale	81
		- Samarbejdsaftalen med vejleder	83
		- Afrunding	88
		- #KAPITEL5 · SAMARBEJDE - FRA HENSIGT TIL HANDLING	89
		- Samarbejde som et samspil af roller	89
		- Om arbejdsgrupper, hyggegrupper og dysfunktionelle grupper	93
		- Kommunikationen i gruppen	96
		- Konflikter i gruppen	102
		- Konflikthåndtering	104
		- Afrunding	110
		- #KAPITEL6 · PBL OG IT	113
		- Hvorfor bruge it i projektarbejdet og hvordan?	114
		- Udforskning af undersøgelsesfeltet	117
		- Ressourcehåndtering (opbevare, gemme og annotere)	120
		- Dialog	123
		- Afrunding	131
		- #KAPITEL7 · EVALUERING AF DET PROBLEM BASEREDE ARBEJDE	133
		- Hvad er evaluering?	134
		- Om feedback i evaluering	136
		- Om at sætte mål og evaluere	140
		- Evalueringsforhold	142
		- Den løbende evaluering	144
		- Den afsluttende evaluering	148
		- Afrunding	152
		- #KAPITEL8 · PBL I ARBEJDSLIVET	155
		- PBL i videnssamfundet	155
		- Afrunding	162
		- FORFATTERPRÆSENTATION	165
		- LITTERATUR	167
		- INDEKS	173
	- #INDLEDNING
	  collapsed:: true
		- Denne bog er til dig, der gerne vil vide mere om det at arbejde pro­ blembaseret og projektorganiseret. Det kan være, fordi du er påbe­ gyndt en videregående uddannelse, hvor undervisningen er tilret­ telagt ud fra dette perspektiv. Det kan også være, at du allerede har erfaring med problembaseret arbejde på din ungdomsuddannelse, men søger ny inspiration og nye værktøjer, der kan bidrage til at kvalificere og udvikle dit arbejde yderligere på en videregående ud­ dannelse. Bogen kan også danne afsæt for tilrettelæggelse af under­ visning, der skal klæde studerende på til at arbejde i problembase­ rede grupper, og den er dermed ligeledes tænkt som et redskab for underviseren, der skal formidle den problembaserede tilgang til læ­ ring.
	- #Bogensintentioner
	  collapsed:: true
		- På både ungdomsuddannelser, mellemlange og lange videregående uddannelser arbejder man som regel på et tidspunkt med større op­ gaver eller projekter, der i større eller mindre grad kan kaldes pro­ blembaserede. Sådanne projektforløb kan struktureres og gennem­ føres på mange forskellige måder, hvilket også bliver synligt i denne bog. Bacheloropgaver og specialer er gode eksempler på længere pro­ jektforløb, der kan foregå både individuelt og i grupper. Derfor ret­ ter denne bog sig ikke udelukkende mod studerende og undervisere ved såkaldte problembaserede uddannelsesinstitutioner, som ek­ sempelvis Aalborg Universitet og Roskilde Universitet, men henven­ der sig bredt til studerende, der skal i gang med et projektarbejde, og som ønsker inspiration til at styre og organisere læreprocessen selv­ stændigt og i grupper.
		- PBL er forkortelsen af problembaseret læring, hvilket er en betegnelse, der bruges både i danske og internationale sammenhænge. PBL henviser til arbejdssituationer, der tager afsæt i autentiske pro­ blemstillinger og er kendetegnede ved de studerendes selvstændige organisering af dette arbejde. Bogen indeholder en indføring i de væsentligste principper bag PBL og giver samtidig en grundig in­ troduktion til de vigtigste elementer i det problembaserede projek­ tarbejde, sådan som det praktiseres i de danske uddannelsesinsti­ tutioner. Bogen indeholder også en række forslag og anvisninger til, hvorledes et projektarbejde kan struktureres og gennemføres fra den indledende problemidentifikation til den afsluttende evaluering, ef­ ter eksamen er gennemført.
		- At studere med afsæt i PBL er en aktiv proces, som kræver enga­ gement. PBL tager afsæt i den studerende og ikke et forudbestemt pensum. Det betyder, at man selv er med til at identificere det pro­ blem, man gerne vil undersøge nærmere, og måden, hvorpå man gerne vil finde frem til mulige løsninger og nye forståelser. Arbejds­ formen opleves ofte som intens og krævende, men samtidig oplever mange, at det problembaserede arbejde giver energi, er fagligtinte­ ressant, meningsfuldt og vedkommende. Mange studerende trives med læringsformens store frihedsgrader, der fx betyder, at man som studerende har stor indflydelse på, hvilke faglige emner man fordy­ ber sig i. Således er der gode muligheder for at opbygge solide fag­ lige kompetencer inden for netop de områder, man har særlig inte­ resse for, samtidig med at grundlæggende teorier og metoder afprø­ ves. Som studerende har man mulighed for at skabe sin egen faglige profil, men samtidig må man tage ansvar for egen læring og udvik­ ling gennem hele studietiden.
		- Gennem årene er der skrevet en række bøger og artikler, der på forskellig vis behandler den praktiske organisering af problembase­ ret læring såvel som den teoretiske og politiske begrundelse for val­ get af PBL (se fx Kolmos, Fink og Krogh 2004; Krogh, Brødslev Ol­ sen og Rasmussen 2008; Mac og Hagedorn-Rasmussen 2013). Imid­ lertid oplever vi som undervisere inden for PBL, at der mangler en bog, der kan favne det problembaserede arbejde, som det udmøntes på tværs af studieretninger, fakulteter og uddannelsesinstituti­ oner. Samtidig er det vores oplevelse, som undervisere og vejledere, at studerende oplever det problembaserede og projektorganiserede arbejde som udfordrende og til tider kaotisk - særligt som ny stu­ derende uden forudgående kendskab til arbejdsformen. Hensigten er, at man med denne bog i hånden kan opnå et indblik og få nogle redskaber, der kan understøtte den enkelte studerende såvel som en samlet projektgruppe.
		- Meget af litteraturen om PBL er skrevet med afsæt i specifikke faglige områder og behandler særlige forhold omkring det at arbejde problembaseret inden for områder som fx ingeniørvidenskaberne eller samfundsvidenskaberne. Grundlæggende bygger denne littera­ tur på de samme perspektiver på læring og det problembaserede ar­ bejde, men sproget inden for de forskellige fagfelter varierer betyde­ ligt. Samtidig praktiseres PBL på forskellig vis på forskellige uddan­ nelser, og PBL har således ikke en bestemt udtryksform. Det er en styrke, at PBL kan tilpasses, så den passer ind i en bred vifte af stu­ dieretninger. På den anden side er det også med til at komplicere og skabe forvirring omkring, hvad PBL egentlig indebærer. Dette er baggrunden for, at vi har ønsket at skrive denne bog. Bestræbelsen er, at studerende på både mellemlange og lange videregående ud­ dannelser skal kunne finde bogen anvendelig. Det har derfor været vigtigt at skrive en bog, der er relevant for såvel en studerende på idrætsstudietsomen studerende, der læser til pædagog, ingeniør el­ ler psykolog. Bogens indhold kan på den baggrund siges at være af almen karakter, og vi har udvalgt områder, som i udgangspunktet er relevante, uanset hvilken uddannelse man tager. Derfor kan der være emner, som er relevante for netop den specifikke uddannelse, man er i gang med, der ikke berøres i bogen, ligesom der også kan være forskellige måder, hvorpå man kan tale om det problembase­ rede arbejde. Nogle løser problemer, mens andre belyser problem­ stillinger, nogle arbejder individuelt, mens andre arbejder i grupper, nogle arbejder med mange mindre forløb (fx cases) igennem et se­ mester, mens andre arbejder med et stort projekt osv.
		- På denne vis kan bogen siges at være relevant for mange stude­ rende, men samtidig er det vigtigt at være opmærksom på, hvor og hvordan man på det enkelte studie arbejder med PBL, samt hvordan ens studie adskiller sig fra den mere generelle tilgang, der er beskre­ vet i bogen. Bogen er ikke tænkt som en erstatning for en lokalt for­ ankret PBL-tilgang, men derimod som et supplement. Det er således undervisernes og vejledernes opgave at nuancere bogens udgangs­ punkt inden for de forskellige fagdomæner.
		- Ønsket om at skrive en bog, der ikke retter sig mod et specifikt
		- fagligt felt, men mod PBL i bred forstand, afspejles også i forfatter­ gruppens sammensætning, idet Nikolaj Stegeager og Thomas Ry­ berg er ansat på Det Humanistiske Fakultet, Jette Egelund Holga­ ard er ansat på Det Teknisk/Naturvidenskabelige Fakultet og Diana Stentoft på Det Sundhedsvidenskabelige Fakultet, mens Anja Over­ gaard Thomassen er ansat på Det Samfundsvidenskabelige Fakultet. Grundet vores tilknytning til forskellige faglige miljøer på Aalborg Universitet, og dermed også forskellige PBL-traditioner, har vi bragt forskellige erfaringer og perspektiver ind i arbejdet med denne bog. Vi finder, at dette er en styrke ved bogen, idet arbejdet i høj grad har været tværfagligt. Med forskelligheden som afsæt har vi bestræbt os på at udvikle et fælles sprog og afsæt for PBL.
		- Endeligt er det vigtigt igen at understrege, at hensigten med bo­
		- gen er at give en grundig introduktion til de vigtigste områder i det problemorienterede projektarbejde. Vi har søgt at skrive en bog, der både giver et godt overblik, og som er anvendelig og overskuelig. En bog, man kan tage frem, når man står over for et nyt problem eller en ny udfordring, og som man kan vende tilbage til på forskellige tidspunkter i uddannelsen. Vores bestræbelse på at lave en bog, der retter sig specifikt mod PBL, har medført, at der er visse områder, der er udeladt. Det drejer sig om emner, som ikke specifikt knytter sig til det problembaserede arbejde, men til det grundlæggende i at skrive en akademisk opgave. Specifikt er det især spørgsmål om vi­ denskabsteori, forskningsmetode samt akademisk skrivning og for­ midling, der er udeladt. Der findes dog allerede en række gode publikationer om disse emner, som det i høj grad er relevant, at man for­ holder sig til og anvender, når man skal udarbejde et skriftligt pro­ dukt i forbindelse med et PBL-projekt, hvilket vi vender tilbage til i #kapitel2.
	- #Bogensstruktur
	  collapsed:: true
		- Det problembaserede arbejde gennemløber ofte en række forskellige faser fra opstart til afslutning, og forskellige emner er således rele­ vante på forskellige tidspunkter i forløbet. Det, der ved begyndelsen synes svært, bliver rutine i takt med, at nye udfordringer opstår. Bo­ gens kapitler er udformet således, at de i hovedtræk følger struktu­ ren i et typisk problembaseret projektarbejde. Dog er der i projekt­ arbejdet også emner af mere gennemgående karakter, som er mindst lige så relevante i kortere forløb, eller hvis læringen er tilrettelagt omkring problembaserede caseforløb.
		- Oftest foregår det problembaserede arbejde i mindre grupper, hvorfor de gennemgående fokuspunkter i kapitlerne er samarbejde, koordinering, uddelegering og evaluering af samarbejdet. Samtidig er vi naturligvis opmærksomme på, at det langt fra er alle stude­ rende, der igangsætter et PBL-projekt, som arbejder i grupper. Nogle projekter skal ifølge den gældende studieordning udarbejdes alene, mens der i andre tilfælde kan være .mere individuelle grunde til ikke at skrive i en gruppe. Et projektforløb indeholder dog som hovedre­ gel de samme elementer. Man støder på de samme udfordringer, og man gennemløber mange af de samme processer, uanset om man skriver i gruppe eller alene. Bogen er derfor relevant både for stude­ rende, der skriver i grupper, og for studerende, der skriver individu­ elt.
		- I #kapitel1, *Hvad er problembaseret læring?, *giver vi en intro­duktion til de pædagogiske og didaktiske principper, som ligger til grund for PBL. Endvidere beskriver vi det historiske grundlag for, at PBL blev introduceret på danske uddannelsesinstitutioner. Som stu­ derende er det relevant at kende til tankerne, der ligger bag den pæ
		- dagogiske tilgang, fordi det bidrager til en helhedsforståelse af må­ den, hvorpå undervisningen og projektarbejdet er struktureret.
		  #Kapitel2, *Om problemer og problemformuleringer, *sætter fokus på selve omdrejningspunktet for at arbejde problembaseret - nem­ lig problemet. Kapitlet præsenterer en almen problemforståelse, og med dette udgangspunkt beskrives forskellige problem- og projekt­ former. Endvidere diskuterer og beskriver vi, hvordan man afgræn­ ser sit problemfelt, hvorved det bliver muligt at stille spørgsmål til problemfeltet og at lave en problemformulering. Problemformule­ ringen er yderst central i projektarbejdet, eftersom den fungerer som projektets retningsgiver og er med til at skabe den røde tråd i opga­ ven. Derfor giver kapitlet en række bud på, hvilke kvaliteter der ka­ rakteriserer "den gode problemformulering".
		- #Kapitel3, *At planlægge og styre et PBL-projekt, *beskriver, hvor­ ledes man kan lede et projekt fra start til slut. Særligt i forbindelse med længerevarende projekter kan det være svært at bevare over­ blikket, hvorfor det kan være en god ide at arbejde bevidst med at planlægge og strukturere arbejdet. Imidlertid kan grundig planlæg­ ning ved korterevarende projekter, hvor meget skal nås på lidt tid, også være gavnlig. Kapitlet præsenterer en række projektstyrings­ modeller og værktøjer, der kan effektivisere processen og samti­ dig sikre, at de valg og fravalg, der er en del af ethvert projektforløb, foretages på baggrund af en velovervejet strategi.
		- #Kapitel4, *Opstart af samarbejdet, *er det første af to kapitler, som sætter fokus på samarbejde i grupper, der arbejder problembaseret. I dette kapitel fokuserer vi på, hvordan gruppen kan danne en god platform for samarbejdet ved at foretage en forventningsafklaring og udarbejde en samarbejdsaftale - både for samarbejdet i grup­ pen og med vejleder. Som udgangspunkt for at få drøftet relationen imellem vejleder og gruppe præsenterer vi et værktøj til at illustrere gruppens forventninger til vejledningen i de forskellige faser af et prajektforløb.
		- I #kapitel5, *Samarbejde *- *fra hensigt til handling, *understreges be­ tydningen af, at gruppen løbende er opmærksom på at arbejde med at finjustere og optimere samarbejdet. Kapitlet diskuterer, hvad der kendetegner en velfungerende arbejdsgruppe, og der gives konkrete bud på, hvordan gruppen kan vedligeholde og udvikle gruppesam­ arbejdet igennem kommunikation og om nødvendigt konflikthånd­ tering.
		- I #kapitel6, *PBL og it,* rettes fokus mod, hvordan gruppen - og den enkelte studerende - kan gøre brug af it i relation til et PBL-pro­ jekt. It relateres mere konkret til, hvordan det kan benyttes til ud­ forskningen af et undersøgelsesfelt, ved ressourcehåndtering, til dia­ log samt i skriveprocessen til deling og dokumenthåndtering. Gen­ nemgående sættes der fokus på, at effektiviteten af it hænger sam­ men med hensigtsmæssig brug, enighed og forhandling af, hvordan man skal bruge teknologierne i forbindelse med arbejdet.
		- #Kapitel7, *Evaluering af det problembaserede projektarbejde, *be­ skriver, hvorledes man som. individ eller gruppe kan arbejde med evaluering gennem hele det problembaserede projektforløb. Evalu­ ering kan være mange ting, og man kan evaluere på mange forskel­ lige måder. I kapitlet pointeres det, at systematisk evaluering under­ vejs i forløbet i langt de fleste tilfælde vil medvirke til at forbedre processen og produktet og dermed også resultatet af den afsluttende evaluering. Kapitlet giver en række konkrete forslag til, hvor og hvordan man kan evaluere, og præsenterer forskellige evaluerings­ skemaer og -modeller.
		- Med #kapitel8, *PBL **i **arbejdslivet, *der er bogens afsluttende kapitel, flyttes fokus væk fra det problembaserede arbejde under studie­ tiden og over mod tiden, der følger efter studiet. I dette kapitel ser vi på, hvilke færdigheder og kompetencer som deltagelse i problemba­ seret projektarbejde kan føre med sig, og som har interesse for er­ hvervslivet.
	- #Læsningafbogen
	  collapsed:: true
		- Bogen kan læses kronologisk fra første til sidste side, men det emne­ opdelte indhold muliggør også, at man som læser vælger ud og hopper frem til kapitler, der er relevante i en konkret situation. Under­ vejs i bogen henvises der til bogens andre kapitler - dels for at illu­ strere sammenhængen mellem de forskellige elementer af det pro­ blembaserede arbejde, dels for at vise sammenhængen mellem ar­ bejdsprocessen og det produkt, man søger at realisere. God fornøjelse med læsningen, og held og lykke med det problem­ baserede arbejde!
	- #KAPITEL1 ^^15^^
	  collapsed:: true
		- **HVAD** **ER** **PROBLEMBASERET** **LÆRING?** ^^15^^
		  collapsed:: true
			- "Hvad er problembaseret læring?" og "Hvorfor skal vi arbejde pro­ blembaseret?" er nogle af de spørgsmål, som ofte møder undervi­ sere, vejledere og sekretærer, når nye studerende træder ind på de­ res videregående uddannelser. Nogle studerende har på forhånd un­ dersøgt, hvordan deres studie er tilrettelagt og har måske gjort sig tanker om, hvordan det vil være at arbejde problembaseret, og nogle har måske rig erfaring med at arbejde med projekter eller at arbejde problembaseret. Andre studerende oplever en vis overraskelse over, at rammerne for læring og undervisning måske slet ikke ligner det, de har været vant til i ungdomsuddannelsen. Det er derfor meget re­ levant at spørge: «Hvad er problembaseret læring, og hvad skal vi med det?"
			- I de efterfølgende afsnit vil vi komme nærmere ind på de mange facetter ved det problembaserede arbejde og derigennem vise, hvad man som studerende kan forvente, når man står over for at skulle arbejde problembaseret. Før vi tager fat i en mere detaljeret præsen­ tation af PBL, er det dog relevant at se nærmere på, hvad det er for strukturelle rammer og perspektiver, der ligger til grund for, at en række danske uddannelsesinstitutioner, med Aalborg Universitet og Roskilde Universitet som de tidligste, har valgt en problembaseret tilgang til læring.
			- **Hvorfor PBL ved de videregående uddannelser?** ^^15^^
			  collapsed:: true
				- PBL blev først introduceret ved de videregående uddannelser på me­ dicinstudiet på McMaster University i Canada tilbage i 1969 (Lee og Kwan 1997). Grunden var, at man mente, at de medicinstude­ rende ikke i tilstrækkelig grad kunne *anvende *deres tillærte viden
				- ^^16^^ og tidligere lærdom, når de kom ud i en klinisk praksis med virke­ lige patienter og komplekse problemer. Dette førte til et ønske om, at universitetsuddannelsen inden for medicin blev struktureret på en måde, der i højere grad understøttede de studerendes udvikling af andet og mere end kompetencen til at læse og huske komplekse me­ dicinske begreber (Schmidt 1983). Man ønskede således, at de stude­ rende, også i deres første år på universitetet, skulle udvikle kompe­ tencer til problemløsning, håndtering af kompleks og omfattende vi­ den, kommunikation og samarbejde, og man søgte at gøre dette ved at introducere problembaserede cases som afsæt for deres læring. Via patientcases skulle de studerende selvstændigt, og i små grup­ per, udlede relevante problemstillinger, undersøge disse ved at søge relevant litteratur og andre kilder og finde frem til mulige årsager, forklaringer og løsninger, som de afslutningsvis skulle være i stand til at præsentere. Den problembaserede tilgang har siden spredt sig til andre universiteter rundt om i verden og til en række andre fag­ lige retninger.
				- PBL blev første gang introduceret ved danske universiteter ved etableringen af Roskilde Universitetscenter i 1972. To år senere blev Aalborg Universitet grundlagt, ligeledes ud fra en PBL-filosofi. I dag er hele eller dele af uddannelser tilrettelagt med udgangspunkt i PBL ved en række videregående uddannelsesinstitutioner, og i både fol­ keskole og ungdomsuddannelser arbejdes der i stigende grad med projekter og problemer. Da universiteterne i Roskilde og Aalborg valgte den problembaserede tilgang, lå der både læringsteoreti­ ske og politiske/samfundsmæssige begrundelser bag, der samlet set gjorde, at PBL-tilgangen virkede særlig attraktiv i en tid, hvor flere unge skulle ind på de videregående uddannelser, og hvor der blev sat spørgsmålstegn ved universiteterne og universitetsunderviser­ nes autoritet. I den problembaserede tilgang fandt man en tilgang, der eksempelvis kunne understøtte øget studenterindflydelse, de­ mokratisering af, hvad og hvorfor der skulle læres, samt nye måder at tænke uddannelse på. Præmisserne for videregående uddannelse har således forandret sig betragteligt gennem det seneste halve århundrede.
				- ^^17^^ Universiteterne er gået fra at være forbeholdt eliten og de bedrestillede grupper i samfundet til at være uddannelsesinstitutio­ ner for en stadig større og bredere del af befolkningen. 
				  collapsed:: true
				  
				  Samtidig har samfundsstrukturerne forandret sig markant. Ek­ sempelvis er adgangen til og omfanget af information øget vold­ somt, og i takt hermed opleves samfundet stadig mere komplekst. Allerede i 1970'erne fremhævede danske uddannelsesforskere, hvor­ dan samfundets omskiftelighed og krav om øget effektivitet ville få betydning for tilrettelæggelsen af uddannelser (Berthelsen, Illeris og Poulsen 1977). Det handler dels om at kunne sortere i en overvæl­ dende informationsmængde, dels om at kunne rumme kompleksi­ tet og vide, hvordan man kan arbejde på tværs af discipliner og vi­ densområder i bestræbelsen på at forstå og håndtere kompleksite­ ten. Endelig er videregående uddannelse også blevet en platform, der skal ruste de studerende til at fortsætte deres læring efter endt ud­ dannelse. Begrebet "livslang læring" står centralt i erkendelsen af, at eksisterende viden hastigt forældes, og virksomheder og organisati­ oner har behov for medarbejdere, der løbende kan identificere, til­ egne sig og anvende ny viden. 
				  
				  Kravet om øget effektivitet og håndtering af komplekse og om­ 
				  
				  skiftelige vidensområder udgør i høj grad rammerne omkring nuti­ dens videregående uddannelsesinstitutioner. 
				  
				  Således kan vi pege på en række ønsker og krav, som er motiveret af politiske og samfundsmæssige udviklinger og tendenser, der lig­ ger til grund for en problembaseret tilgang til læring:
					- Krav om øget effektivisering og innovation på tværs af videns­ områder.
					- Bedre sammenhæng mellem forskning og uddannelsestilbud.
					- Ønsket om, at studerende i løbet af deres uddannelse ikke blot opnår stor faglig indsigt, men at de også udvikler kompetencer inden for kommunikation og samarbejde og til at arbejde selv­ stændigt med komplekse problemer og projekter.
					- ^^18^^ Studerende skal være lærende hele livet, og de må derfor tilbydes  mulighed for at udvikle kompetencer, der gør dem i stand til selvstændigt at identificere læringsbehov og handle ud fra disse behov efter endt uddannelse.
					- Bedre sammenhæng mellem uddannelsesinstitution/universitet og det omkringliggende samfund.
				- Vi vender i dette og i det afsluttende kapitel yderligere tilbage til cen­ trale kompetenceområder, som det er meningen, at man som stude­ rende kan erhverve sig igennem en PBL-tilgang. Med rammerne de­ fineret og scenen sat dykkes der nu lidt dybere ned i de principper, som ligger til grund for, at både undervisere og studerende kan til­ rettelægge arbejdet med udgangspunkt i PBL.
			- **OVERORDNEDE PRINCIPPER ****FOR ****PROBLEMBASERET ****LÆRING** ^^18^^
			  collapsed:: true
				- ^^18^^ Det problembaserede arbejde kan i praksis organiseres på mange måder og under meget forskelligartede organisatoriske rammer. Aalborg Universitet og Roskilde Universitet har valgt at organisere væsentlige dele af deres uddannelser omkring det problembaserede og projektorienterede arbejde. Her arbejder de studerende en be­ tragtelig del af hvert semester med at udforme et omfattende pro­ jekt, der tager udgangspunkt i en relevant problemstilling og afslut­ tes med eksamen. Ved nogle universitetsuddannelser anvendes en problembaseret tilgang til læring med udgangspunkt i de studeren­ des arbejde med casematerialer. Her er det fortsat de studerende, der i fællesskab afgrænser problemstillingerne, men forløbene er flere og kortere, typisk en uge, og afsluttes med fremlæggelse og diskussion. Fælles for de forskellige praksisser for PBL er dog, at man ud over projektarbejdet tilbydes supplerende måder at lære på, som eksem­ pelvis kurser organiseret omkring seminarer, workshops eller fore­ læsninger. Viden opnået gennem disse aktiviteter anvendes ofte som afsæt for projektarbejdet.
				- ^^19^^ Problembaseret læring er en udfordrende, men også givende affære, der stiller krav både til de studerendes håndtering af fagligt stof og til deres etablering og fastholdelse af frugtbare arbejdsrela­ tioner. Det kan måske umiddelbart forekomme som en stor opgave, men erfaringerne er, at langt de fleste studerende ganske hurtigt fin­ der sig til rette i arbejdsformen. For at give mere mening og struk­ tur til en opstart, der indeholder mange nye elementer, er det vig­ tigt, at studerende, der arbejder problembaseret på deres uddannel­ ser, også har indsigt i, hvorfor denne læringstilgang er valgt. Herved bliver det tydeligt, hvilke intentioner og hensigter der er indbygget i tilgangen i forhold til de kompetencer, man som studerende skal stå med efter endt uddannelse. I en problembaseret tilgang til læring er der et indbygget ønske om, at man som studerende ikke blot tilegner sig en dyb faglig viden, men at man også kan forholde sig til:
				  collapsed:: true
					- Hvilke problemstillinger der er relevante at adressere
					- Hvilken viden der skal understøtte problembehandlingen
					- Hvordan denne viden kan anvendes i praksis
					- Hvordan der kan bygges videre på den viden, man allerede har
					- Hvordan man kan arbejde sammen med andre om at skabe ny viden
					- Hvordan man også efter endt uddannelse kan arbejde for at lære mere, i takt med at nye behov for viden melder sig i arbejdslivet.
				- Grundlæggende hersker der en vis enighed om de fælles karakte­ ristika for læring, der danner udgangspunktet for PBL ved videre­ gående uddannelser (se fx Barrows 1996; Illeris 1974; Savin-Baden og Major 2004; Graaff og Kolmos 2007; Kjær-Rasmussen og Jensen 2013). PBL er således kendetegnet ved:
				  collapsed:: true
					- Læring organiseret omkring virkelige og komplekse problemer, der knytter teori til praksis
					- Det videnskabelige arbejde, de studerende udfører, er eksempla­ risk
					- ^^20^^ Viden er ikke noget, man får overleveret, men skabes i en aktiv læreproces
					- En læreproces, der tager udgangspunkt i de studerendes aktive deltagelse og medinddragelse
					- Læring foregår i grupper
					- Undervisere fungerer som vejledere
					- De studerende er ansvarlige for organiseringen af deres egen læ­ ring.
				- Ved at se lidt nærmere på ovenstående kendetegn kan man få en god fornemmelse af, hvad PBL er, og hvordan PBL kan sætte rammerne for læring.
				- **Virkelige og ****komplekse ****problemer der knytter teori ****til** **praksis** ^^20^^
				  collapsed:: true
					- Når man arbejder problembaseret, er det en virkelighedsnær og kompleks problemstilling, der danner baggrund for arbejdet med et fagligt område. Det er de studerende selv, der ud fra et bredere tema eller mere afgrænsede casematerialer identificerer relevante pro­ blemstillinger som afsæt for et kortere eller længerevarende projek­ tarbejde. De bredere temaer for arbejdet er typisk angivet i uddan­ nelsens studieordning, og der vil ligeledes være kursusrækker, fore­ læsninger og seminarer, som skal understøtte de studerende i at op­ bygge en både grundlæggende og avanceret teoretisk og metodisk viden inden for et fagfelt samt understøtte det videre problembase­ rede arbejde.
					- Som studerende skal man dog aktivt opsøge problemet, og pro­ blemstillinger er således ikke altid noget, der udleveres af en under­ viser, selvom dette også kan være tilfældet. At identificere et rele­ vant problem kræver ofte et forudgående arbejde, hvor man afdæk­ ker, hvorfor det kan være vigtigt at arbejde med et specifikt problem, hvem der kan have interesse for arbejdet, hvad der tidligere er gjort inden for samme område osv. (læs mere om problemer i #KAPITEL2 ). Problemet skal dermed forstås i en større sammenhæng, og det er via denne forståelse,
					- ^^21^^ at broen mellem teori og praksis kan bygges, fordi problemet oftest springer ud af en praksis, der kræver nærmere teoretisk fundering og empirisk undersøgelse.
				- **Et** **projekt** **på** **første** **semester** ^^21^^
				  collapsed:: true
					- En gruppe idrætsstuderende skal på første semester skrive et pro­ jekt inden for temarammen "Sundhedsprofiler". I gruppen er de ble­ vet opmærksomme på, at der netop er udgivet en rapport, der viser, at stadig flere unge i alderen 16-19 år bliver overvægtige. Gruppen beslutter derfor, at det vil være både relevant og motiverende at se på sundhedsprofiler for unge ved erhvervsuddannelserne, hvor der ikke er obligatorisk idræt på skemaet. Gruppen ønsker at finde ud af, om unge på erhvervsuddannelserne følger den generelle tendens blandt unge i forhold til BMI, kost og motion. For at realisere projek­ tet tager gruppen kontakt til en erhvervsskole, hvor det viser sig, at man allerede er opmærksom på unges stigende vægt, og man er derfor meget interesseret i at samarbejde og i undersøgelsens re­sultater.
					- I eksemplet ses, hvordan en fagligt relevant problemstilling kan knytte teori og praksis tættere sammen. Det ses også, at det er via de studerendes undren og undersøgelse, at problemstillingen træder frem. I det videre arbejde med projektet vil det være denne problem­ stilling, der danner udgangspunktet for, hvad der skal læses, hvor­ dan der skal undersøges, og hvad der kan konkluderes. I eksemplet må de studerende teoretisk undersøge sammenhænge mellem kost, motion og vægt. De må vælge metoder, der er relevante for deres un­ dersøgelse af elever ved erhvervsuddannelserne, og de må finde red­ skaber og strategier, der kan hjælpe dem med at knytte teori og em­ piri sammen i en analyse, som leder frem til undersøgelsens resul­ tater.
					- En del af denne proces handler om, at man i gruppen kortlægger, hvilke teorier, metoder og eksisterende viden gruppen må arbejde med for at kunne undersøge problemet på en meningsfuld måde. For eksempel vil en gruppe studerende, der skal undersøge, hvordan
					- ^^22^^ man kan styrke udviklingen af professionsidentiteter på lærerud­ dannelsen, først afklare, hvad de ved om begrebet «professionsiden­ titet», hvad de ved om læreruddannelsens organisering, hvad de ved om udvikling af identitet osv. Ud fra denne viden kan de tage stilling til, hvilke kilder det er nødvendigt at undersøge, samt hvilke under­ søgelser de evt. selv må gennemføre. Det er med andre ord ikke spe­ cifikke fagbøger eller underviseren, der alene definerer pensum el­ ler fremgangsmåde. Det er de studerendes eksisterende erfaring, sat i sammenhæng med det, de erkender, at de ikke ved om problemet, der gør det tydeligt for dem, hvad det er relevant at fordybe sig i.
					- At lade de studerende identificere og afgrænse problemet og der­ med være med til at definere, hvad der udgør relevant akademisk vi­ den, er et af de centrale principper for en problembaseret uddan­ nelse. I nogle ungdomsuddannelser ligger beslutningen om, hvad der er relevant viden, i højere grad hos underviseren og afgrænses af en fast pensumopgivelse. Det er i denne forskel, mange studerende oplever en vis udfordring, når de begynder at arbejde problembase­ ret, fordi de selv tilbydes en mulighed og pålægges et ansvar for at definere området for deres arbejde (inden for de rammer, der er an­ givet for studiet). Dette står for nogle i modsætning til tidligere er­ faringer med uddannelse, hvor man måske primært har forholdt sig til pensum og fastlagte opgaver. Til gengæld er det også netop i iden­ tifikationen af et meningsfuldt problem, at mange studerende fin­ der den største arbejdsglæde, fordi de selv har indflydelse på, hvilke bøger de læser, og fordi de via arbejdet med selvidentificerede pro­ blemer får lejlighed til at afprøve mange af de teorier og metoder, de præsenteres for i uddannelsens kurser på virkelige og fagligt rele­ vante problemer.
				- **Det videnskabelige arbejde, de studerende udfører, er eksemplarisk** ^^22^^
				  collapsed:: true
					- Problembaseret arbejde med såvel projekter som cases giver mu­ lighed for fordybelse inden for helt afgrænsede problemstillinger.
					  Det skaber dybde i arbejdet, men for samtidig at sikre den faglige
					- ^^23^^ bredde i en uddannelse er et helt centralt princip for PBL, at de stu­ derende skal arbejde med problemstillinger, der muliggør eksempla­ ritet. At arbejde eksemplarisk betyder, at den faglige indsigt og de erkendelser, man gør sig i forbindelse med en konkret problemstil­ ling, skal hæves op på et bredere abstrakt begrebsligt niveau, således at de også kan anvendes på lignende, men ikke nødvendigvis iden­ tiske problemstillinger i andre sammenhænge (Illeris 1974). Projek­ terne skal med andre ord indeholde viden og fremgangsmåder, som kan finde mere bred anvendelse. At arbejde eksemplarisk indebærer derved også, at den enkelte får en evne til at situere indhold og frem­ gangsmåder (Klafki 1985) - altså får en evne til at kunne argumen­ tere for, i hvilke situationer hvilken viden, teori og metode vil kunne finde anvendelse og på hvilke måder.
					- Ser vi på eksemplet, hvor nogle idrætsstuderende skulle udforme et projekt inden for temarammen «Sundhedsprofiler,,, betyder ek­ semplariteten i arbejdet, at de studerende efter afsluttet projektar­ bejde vil være i stand til at anvende teorier, metoder og analyseper­ spektiver på tilsvarende projekter om sundhedsprofiler, hvor mål­ gruppen ikke er unge på en erhvervsuddannelse. Med andre ord kan man sige, at de studerende ikke blot får indsigt i sundheden blandt unge på erhvervsuddannelser, de får også viden om begreber som BMI, sammenhæng mellem kost og motion, undersøgelsesmetoder osv., der rækker langt ud over den konkrete undersøgelse, og som vil være relevant i mange andre dele af deres idrætsstudie og videre arbejdsliv.
				- **Læring** **sker** **ved** **de** **studerendes** **aktive** **deltagelse** ^^23^^
				  collapsed:: true
					- organiseret omkring PBL handler om at tilbyde stude­ rende muligheder for aktivt at kunne lære med afsæt i inddragelse af tidligere erfaringer. Her spiller arbejdet med studenterdefine­ rede problemer en central rolle. Det er det afgrænsede problem kob­ let til tidligere erfaringer, faglige materialer, fremadrettede handlin­
					- ger som fx undersøgelser samt de studerendes interaktion og fæl­ les bearbejdning af alle disse elementer, der samlet set danner rammen ^^24^^ for skabelsen af den nye viden (Gijselaers 1996). Videnskabelse, og dermed læring, sker i en proces, der aktivt involverer den stude­ rende i handling, og vender vi tilbage til det tidligere eksempel, er det tydeligt, at den viden, der blev skabt i PBL-forløbet, kun kunne skabes som resultat af de studerendes handlinger og refleksioner. De studerende kunne gå til forelæsninger og opnå en grundlæggende forståelse af teorier, metoder og unges generelle sundhed, hvorimod begrebernes indbyrdes relationer og anvendelse kræver handling og ikke mindst refleksion.
					- Et PBL-forløb vil derfor være tilrettelagt med en forventning om, at man som studerende deltager aktivt, og ofte vil den enkeltes ud­ bytte af undervisningen direkte afhænge af, hvordan man engagerer sig. Et sådant udgangspunkt taler for, at de studerende tager aktiv del i uddannelsesaktiviteterne og skaber deres egne erfaringer. Det kan eksempelvis være særdeles udbytterigt at bidrage til en diskus­ sion eller formulere spørgsmål omkring et fagligt problem. Begge dele giver nemlig mulighed for, at man som studerende tilegner sig og lærer at arbejde med akademiske begreber og metoder i relation til konkrete problemer.
					- Men et er, at man er aktiv, mens man lærer, noget andet er, hvor­ vidt man har indflydelse på indholdet og fremgangsmåden i lære­ processen. Hvis læreprocessen er studentercentreret, fordrer det, at de studerende har væsentlig indflydelse på, hvad og hvordan de læ­ rer. Dette ud fra et perspektiv om, at man lærer bedre, hvis man op­ fatter det, der læres, som relevant og vedkommende (Rogers 1969). Samtidig giver studentercentreret læring også de studerende mu­ lighed for at påvirke undervisningen via deres deltagelse, og dette medvirker til, at de studerende kan opnå ejerskab og indflydelse i undervisnings situationen.
					- Ud over at aktiv deltagelse er en forudsætning for at lære, så er det også en motiverende måde at lære på. Den indre motivation, som kendetegner den studentercentrerede læring, er afgørende fo , at man som studerende kan opnå en dyb tilgang til læring. En dyb
					- ^^25^^ tilgang til læring ses, når studerende arbejder med det faglige stof, fordi de finder det meningsgivende og ønsker at forstå og anvende stoffet (Biggs og Tang 2007). Dette ses eksempelvis i arbejdet med projekter, hvor de studerende driver deres læreproces frem af nys­ gerrighed og motivation for at afdække problemstillingen.
				- **Undervisere fungerer som vejledere** ^^25^^
				  collapsed:: true
					- Som en konsekvens af, at de studerende forudsættes at deltage mere aktivt, ændrer underviserens rolle sig. Ved forelæsninger og work­ shops er underviserens opgave typisk at repræsentere og skabe ind­ blik i fagdomænet, så de studerende kan opnå en bred viden, der gør dem i stand til at udvælge og tilpasse en vifte af teorier og metoder til de konkrete problemstillinger. I projektarbejdet fungerer under­ viseren derimod som vejleder, der faciliterer, at de studerende på de­ res egen måde går i dybden og udvikler sig i forhold til projektets læ­ ringsmål (se #kapitel4 for mere om relationen mellem vejleder og stu­ derende). Vejlederens vigtigste funktion bliver derfor at agere spar­ ringspartner, inspirationskilde og faglig støtte samt at bistå de stu­ derende i deres arbejde med at identificere og bearbejde et problem. Vejlederens opgave er dermed ikke at give endelige svar vedrørende det valgte problem eller arbejdsprocessen, men i stedet at lede de studerende i en relevant retning 1ned spørgsmål og kommentarer til deres arbejde. Udbyttet af vejledningen afhænger dermed i høj grad af de studerendes forberedelse til vejledermøderne og af deres enga­ gement i projektarbejdet. Vejlederen står til rådighed og er også med til at sikre, at et projekt ikke går i en uhensigtsmæssig retning (fx i forhold til uddannelsens mål og studieordningens formuleringer for det specifikke faglige område). Vejlederen er hermed en ressource gennem projektarbejdet, men ikke en garanti for læring eller et godt produkt. Det er de studerendes opgave at finde en måde at bruge vej­ ledningen på, som giver relevant input til arbejdet. De studerende er ikke forpligtede til at følge en vejleders råd og forslag, selvom det ofte kan være hensigtsmæssigt.
				- **Læring, der foregår **i **grupper** ^^26^^
				  collapsed:: true
					- Ved at tilrettelægge uddannelsesforløb omkring læring i mindre grupper får studerende mulighed for i høj grad at øve indflydelse på, hvad, hvordan og hvornår de engagerer sig i det faglige stof og i det valgte problem. Mindre grupper (teams) yder bedre end individer eller større organisatoriske grupperinger, når de er stillet over for en opgave, som kræver forskellige kompetencer, nuancerede beslutnin­ ger og et bredt erfaringsgrundlag (Katzenbach og Smith 1993). Når autentiske problemstillinger er udgangspunktet, så er udfaldet ikke absolut, og måderne, hvorpå problemet kan adresseres, kan være mange. Herved bliver forskelligheden, nuancerne og det bredere er­ faringsgrundlag, som mindre grupper kan levere, central.
					  Læring i mindre grupper gør studerende til aktive medspillere i deres egne læreprocesser. Dette bidrager til at gøre et studie inte­ ressant og arbejdet med et problem meningsgivende. Samtidig gi­ ver arbejdet med et konkret problem i en mindre gruppe mulighed for at udnytte og anvende hinandens forskellige viden fx gennem lø­ bende diskussioner af vanskelige faglige begreber og deres anven­ delse. Hermed støtter l ring i n1indre grupper også op om, at man udvikler kommunikations- og samarbejdskompetencer, som er helt nødvendige for at kunne begå sig på en fremtidig arbejdsplads.
				- **Studerende er ansvarlige **for **organiseringen af deres egen læring** ^^26^^
				  collapsed:: true
					- Som det allerede fremgår af de ovenstående punkter, stiller en pro­ blembaseret tilgang til læring helt tydelige krav om, at man som stu­ derende tager ansvar for egen læring. Men selvom man tidligere har været en aktiv elev, er det ikke lige let for alle at springe direkte over i rollen som aktiv studerende. I et mere struktureret uddannelses­ miljø, hvor underviseren i høj grad tager ansvar for de studerendes læring, kan de studerende synes nok så aktive, men stadigt være re­ aktive. Det vil sige, at man reagerer på, hvad underviseren giver en besked på at gøre. Man kan derfor som studerende foranlediges til at sidde og vente på, at der kommer nogle og sætter en i gang. Som ^^27^^ studerende med ansvar for egen læring bliver man sin egen og sine medstuderendes arbejdsgiver, og det er ikke altid pludselig at skulle være den, der sætter dagsordenen.
					- For ansvaret for at lære handler ikke blot om at læse og huske specifikke kapitler, det handler også om at tage ansvar for at deltage aktivt, at bidrage til det fælles arbejde i en gruppe og til den kol­ lektive læring om, eller løsning på, et konkret problem. Det hand­ ler også om, at man som studerende løbende må gøre sig overve­ jelser om, hvorvidt den måde, man arbejder og lærer på, nu også er den mest hensigtsmæssige. Man må selv finde frem til den måde at lære på, der fungerer allerbedst, og det er ikke nødvendigvis sådan, at det, der virker på første semester, også virker på syvende semester. Som studerende har man således ansvaret for at udvikle sin måde at lære på.
			- **HVAD BETYDER EN PBL-TILGANG KONKRET FOR DIG SOM STUDERENDE?** ^^27^^
			  collapsed:: true
				- Det at arbejde ud fra en PBL-tilgang er en kompleks proces, der stil­ ler en række forventninger til den enkelte studerende. Dette både i forhold til arbejdet med faglige områder og i den måde, hvorpå det faglige arbejde er direkte knyttet til arbejdsprocessen, hvor emner som kommunikation, samarbejdsformer, projektstyring og ressour­ cehåndtering er centrale for det endelige resultat. Det kan være en omvæltning at træde ind på en uddannelsesinstitution, hvor PBL er afsættet for måden, man tænker uddannelse og læring på. Men som det fremgår, er der også gode grunde til, at universiteter og andre vi­ deregående uddannelser vælger en problembaseret tilgang til læring som afsæt for væsentlige dele af uddannelserne.
				- Helt konkret er der i en problembaseret tilgang til læring indlej­ ret en række intentioner om, hvad de studerende forventes at lære. Disse intentioner fokuserer især på at adressere krav og ønsker fra et omskifteligt og uforudsigeligt samfund. Samtidig er der i den pro­ blembaserede tilgang et ønske om, at de studerende efter endt uddannelse ^^28^^ har opnået kompetencer, der gør dem i stand til at tilegne sig og anvende ny viden og dermed løbende udvikle deres faglige kompetencer (dette vender vi tilbage til i #kapitel8 ). Kort opsumme­ ret kan man sige, at der i PBL er indbygget intentioner om, at stude­ rende skal opnå følgende færdigheder:
				  collapsed:: true
					- De skal lære, *hvordan *de lærer. Denne kompetence udvikles via det selvstændige arbejde med komplekse problemer, hvor det ikke er tilstrækkeligt at forholde sig til, hvad man lærer. Her er det tillige nødvendigt at reflektere over, hvordan man lærer, og om man lærer det, der faktisk er relevant i den givne sammen­ hæng. Det er også sådan, studerende udvikler kompetence til at reflektere over huller i deres viden i forhold til det givne problem.
					- De skal udvikle kompetencer til at arbejde på tværs af videns­ områder og i krydsfeltet mellem teori og praksis. Her er fokus på konkrete, komplekse og virkelighedsnære problemer centralt. Problemer, som de optræder i "den virkelige verden", lader sig nemlig sjældent afgrænse til en særlig disciplin eller et særligt fag. Samtidig er det netop i arbejdet med konkrete problemstil­ linger, at man som studerende kan finde mening i et ellers ofte teoritungt studie, og det er i arbejdet med problemerne, at teori­ erne finder deres anvendelse. Eksempelvis er det i mødet mellem mennesker, at kulturteori bliver interessant, og det er i undersø­ gelsen af den Grønlandske undergrund, at geologens kendskab til jord- og stenlag bliver relevant.
					- De skal udvikle kompetencer til samarbejde og kommunikation. Som nævnt ovenfor er kompetence til samarbejde og kommu­ nikation nødvendige færdigheder i næsten alle job, og i mange akademiske job indbefatter dette også kompetencen til at sam­ arbejde om komplekse og ofte uafklarede problemer og opgaver. Særligt udviklingen af samarbejds- og kommunikationskompe­ tencer kan udfordre de studerende. Det er ikke, fordi de ikke ved, hvordan man samarbejder eller kommunikerer, men fordi man i en gruppe, der arbejder problembaseret, i et vist omfang bliver ^^29^^ gensidigt afhængige af hinanden for at kunne lære. Derfor mø­ des man af medstuderendes krav, forventninger og ønsker, som kræver, at man udviser engagement, indsats og opmærksomhed.
			- **Afrunding** ^^29^^
			  collapsed:: true
				- At lære via PBL er, som det fremgår, ikke udelukkende et spørgs­ mål om at specialisere sig inden for en specifik fagdisciplin. Udvik­ ling af faglige kompetencer er naturligvis central, men de kan ikke stå alene. I resten af bogen vil vi derfor rette opmærksomheden mod og argumentere for, hvad der skal til for at arbejde med autentiske problemstillinger. Desuden vil vi give en række eksempler og pege på konkrete og relevante redskaber og værktøjer, der kan hjælpe den enkelte studerende i hans eller hendes læring, og som kan støtte det problembaserede arbejde i case- og projektgrupper.
	- #KAPITEL2 ^^31^^
	  collapsed:: true
		- **OM** **PROBLEMER** **OG ****PROBLEM FORMULERING** **ER** ^^31^^
		  collapsed:: true
			- Som beskrevet i indledningen kan det problembaserede arbejde an­ tage mange forskellige former, og en af disse er projektarbejde. Pro­ jekter kan være af forskellig tidsmæssig længde, have forskelligt udgangspunkt og sigte, være mere eller mindre underviser og metode­ styret, være gruppebaserede eller individuelle osv. Dette kapitel tager udgangspunkt i de tilfælde, hvor problemet ikke er givet på for­ hånd, men skal identificeres af de studerende. At nå frem til en god, præcis og dækkende problemformulering er et afgørende aspekt ved ethvert projektarbejde. Dette diskuteres i det følgende, hvor blikket rettes mod identificeringen og afgrænsningen af en problemformu­ lering.
			  collapsed:: true
				- **En** **projektgruppes** **vej** **mod** **en** **problemformulering** ^^31^^
				  collapsed:: true
					- Gruppen var samlet til deres første møde. Mødet begyndte med en fælles drøftelse af, hvad emnet for projektet mere præcist kunne være. Alle enedes om, at konflikter på arbejdspladsen kunne være spændende at beskæftige sig med - men hvilken form for konflikt? Var det konflikter mellem leder og medarbejdere? Konflikter medar­ bejderne imellem? Faglige konflikter eller relationelle konflikter? Pludselig foreslår en at snævre temaet ind til mobning på arbejds­ pladsen for (som hun siger): "Mobning er vel også en slags konflikt." Alle bliver fyr og flamme: "Her har vi problemet! Vi skal undersøge mobning på arbejdspladsen."
					- Efter den første eufori over at have fundet et problem, som alle kan enes om, har lagt sig, står det dog klart, at gruppen ikke helt er i mål endnu. For hvad er det mere præcist, projektet skal handle om? Skal gruppen forsøge at afdække, hvorfor mobning på arbejdspladsen forekommer, skal den engagere sig i tiltag, der søger at reducere ^^32^^ mobning? Skal de fokusere på mobbeofrene eller måske snarere på dem, der mobber? Til sidst må mødet ende. Gruppen aftaler at mø­ des igen dagen efter for at forsøge at formulere et notat om emnet og det problemfelt, de gerne vil arbejde med, som de kan tage med til deres første møde med deres vejleder. De går fra mødet med en oplevelse af at være på rette vej uden dog at have et klart overblik over, hvad de egentlig skal i gang med.
			- **Problemformuleringen - projektets første og sidste skridt** ^^32^^
			  collapsed:: true
				- Pedersen (1997) skitserer processen omkring problemidentifikation og problemafgrænsningen som en bevægelse fra et bredt og ikke særlig præcist defineret emne eller tema til et problemfelt, som be­ står af de teoretiske og empiriske sammenhænge, der gør problemet til et problem. Temaet eller emnet repræsenterer en egnet ramme for, at de studerende kan opfylde studieordningens læringsmål. Med et overblik over problemfeltet er det muligt at præsentere en yder­ ligere afgrænset del af problemfeltet og formulere det kort og præ­ cist i en problemformulering. Afgrænsningen fra læringsmål til pro­ blemformulering er illustreret i figur 2.1. Af figuren fremgår den vi­ dere proces, hvor det formulerede problem behandles, og resulta­ terne perspektiveres i relation til problemfeltet og emnet og evalue­ res i forhold til studieordningens læringsmål. I #kapitel7 kommer vi nærmere ind på evaluering af det problembaserede projektarbejde.
				  collapsed:: true
				  Som kapitlets indledende eksempel illustrerer, kan et PBL-pro­ jekt begynde med en interesse for et felt, som overordnet er afgræn­ set i studieordningens læringsmål for projektet. Der er noget, pro­ jektgruppen brænder for, og som man samtidig gerne vil blive klo­ gere på. Imidlertid er interesse for et emne ikke nødvendigvis ensbe­ tydende med, at der forekommer et problem - hvorfor mulige pro­ blemer må identificeres og problemfeltet foldes ud. Problemfeltet be­ står af dokumenterede problemer inden for det overordnede tema. Gruppen afdækker problemfeltet indtil det øjeblik, hvor de finder *problemet. *Det er, når der er noget, de ikke ved, noget, de undres ^^33^^ over, og som ikke umiddelbart lader sig forklare, beskrive eller løse med forhåndenværende viden og antagelser - og hvor gruppen in­ den for deres interessefelt kan bidrage. Derfor vil der i et PBL-pro­ jekts første fase være en proces, hvor de studerende skal identificere det, de ikke ved, og det, der ikke umiddelbart lader sig forklare, men som de gerne ville kunne forklare eller behandle. Det problemba­ serede arbejde tager dermed udgangspunkt i de erfaringer, et indi­ vid eller en samlet projektgruppe allerede har, og gør disse erfarin­ ger til afsæt for videre læring og udvikling både af den enkelte, men også af det sociale og samfundsmæssige rum, den enkelte er en del af (Dewey 1916).
					- ![image.png](../assets/image_1672698668323_0.png)
				- ^^34^^ En erkendelsesproces starter med en identifikation af det, man gerne vil erkende, og en vision om, hvad denne erkendelse kan for­ andre. Det, der skal erkendes, og retningen på forandringen indgår i projektets hovedspørgsmål. Men et spørgsmål er ikke nødvendig­ vis en problemformulering. For at danne en egentlig problemformu­ lering skal hovedspørgsmålet formuleres ud fra en problemforståelse og en afgrænsning. Imidlertid er problemformuleringen, som vi skal se i dette kapitel, en plastisk størrelse, som man må arbejde med hele vejen gennem sit projekt. Problemformuleringen er retningsgivende for projektet, men vil samtidig ganske ofte forandre sig, i takt med at projektgruppens viden om problemet forandrer sig og bliver både bredere og dybere. Derfor vil en problemformulering ofte være no­ get af det sidste, man bliver færdig med i projektet. Problemformule­ ringen er projektets første delmål og projektets sidste skridt!
				- Inden vi begynder at se på forskellige problemer, og deraf føl­gende problemformuleringer, vil vi kort kaste et blik på forskellige projektformer, og hvordan projektets ramme netop kan være med til at pege på mulige problemer og problemformuleringer.
				- **Projektformer** ^^34^^
				  collapsed:: true
					- Projektgruppen kan med fordel indlede det problembaserede ar­ bejde med en drøftelse af, hvilken type projekt der skal arbejdes med, og dermed begynde afgrænsningen mod en egentlig problem­ formulering. Overordnet kan man tale om tre forskellige projektfor­ mer: Disciplinprojekter, problemprojekter og opgaveprojekter (Kol­ mos 2008).
					- *Disciplinprojekter* tager udgangspunkt i en særlig faglig metode (en akademisk disciplin), som danner afsæt for projektet. Det kan være alt lige fra at benytte særlige remedier i laboratoriet til at arbejde med kvalitative interviews osv. Den videnskabelige dataindsamlings­ aktivitet er således fastlagt på forhånd, mens emnet kan være mere eller mindre frit. Projektets fokus er derfor i høj grad på de studeren­ des tilegnelse af metodikken, hvilket i nogle tilfælde vil blive betrag­ tet som lige så vigtigt som arbejdet med det givne problem.
					- ^^35^^ *Problemprojekter *har ikke nogen given metode. Den "korrekte" metode afhænger af problemets karakter og formulering. Det er så­ ledes det, der spørges ind til, som afgør, hvorledes man skal gribe sin undersøgelse an. Af denne grund vil der typisk være meget store fri­ hedsgrader forbundet med problemprojekter, eftersom det i reglen vil være de studerende selv, der (inden for fagets, modulets eller se­ mesterets temaramme) skal definere et givet problemfelt, finde et re­ levant problem inden for dette felt, samt finde et hovedspørgsmål, der kan danne udgangspunkt for en undersøgelse af problemet.
					- *Opgaveprojekter *kan karakteriseres som underviserstyrede akti­ viteter, hvor metode såvel som problem er defineret på forhånd. Så­ danne projekter kan ikke umiddelbart karakteriseres som problem­ baserede. Derfor berøres opgaveprojekter ikke yderligere i denne bog.
					  collapsed:: true
						- ![image.png](../assets/image_1672698932791_0.png)
					- Det er væsentligt, at man fra projektets start gør sig klart, hvorvidt det er et disciplinprojekt eller et problemprojekt, man forventes at gennemføre. Hvis metoderne er faste, er der skabt en ekstra binding på, hvilke problemer man kan adressere inden for et problemfelt. Det er centralt, at man ikke går på kompromis med egne interes­ ser for at komme hurtigt i gang. Hvis man arbejder med et problem, der ikke forekommer en vedkommende, meningsfyldt eller interes­ sant, kan det trække væsentlig energi ud af projektet og dermed give et dårligere resultat.
					- ^^36^^ For såvel disciplinprojekter som problemprojekter gælder det, at de studerende selv skal arbejde med at definere den problemformu­ lering, som projektet tager udgangspunkt i. I det følgende beskriver vi, hvordan man kan strukturere arbejdet frem mod en brugbar pro­ blemformulering, samt hvad der kræves af en god problemformule­ ring. Første skridt består i at finde ud af, hvad et problem egentlig er.
				- **Problemtyper** ^^36^^
				  collapsed:: true
					- Adolphsen (1997) definerer et problem som noget, der afviger fra det forventede. Altså når forhold viser sig ikke at være, som man regnede med. Det kan være en for nogle utilfredsstillende situation, hvor der er forestillinger om noget andet og bedre, et potentiale eller en ide, der overraskende nok ikke er ført ud i livet, eller et fænomen, vi mod forventning ikke kan forklare. Problemer kan være såvel teo­ retiske som rettet mod praksis.
					- **Praktiske og teoretiske ****problemer** ^^36^^
					  collapsed:: true
						- Hvis computeren går i sort, mens en flittig studerende sidder og knokler med sin projektrapport, har hun et praktisk problem. Pludse­ lig kan hun ikke længere fortsætte sin skriveproces, hvilket poten­ tielt kan have ret alvorlige konsekvenser. I en sådan situation vil de fleste sikkert forsøge at iværksætte forskellige tiltag med det formål at løse problemet. I det konkrete tilfælde vælger den studerende (der ikke er specielt it-kyndig) at genstarte computeren, at banke den hårdt ned i bordet samt at råbe opgivende op i luften. Alle stra­ tegier har tilsyneladende samme effekt - nemlig ingen. Til sidst går hun ud og henter en kop kaffe. Da hun kommer tilbage, er compute­ ren pludselig klar og funktionsdygtig. Hun har nu ikke længere et praktisk problem, for computeren virker jo, men derimod et teoretisk problem: Hvordan kan det være, at computeren pludselig gik i sort, og hvorfor vendte den tilbage til sin normaltilstand, uden at hun gjorde noget? Dette teoretiske problem kan hun vælge at under­ søge, hvilket potentielt set ville sætte hende i stand til at undgå at havne i samme situation en anden gang (såfremt hun fandt en løs­ ning på problemet).
					- ^^37^^ Langt de fleste projekter ved videregående uddannelser arbejder med at behandle enten teoretiske eller praktiske problemer - eller en kombination af de to, og begge problemtyper kan behandles i for­ skellige tidsperspektiver. Således fandt Laursen (1994) i en under­ søgelse af projektarbejdet ved den samfundsvidenskabelige basisud­ dannelse på Aalborg Universitet, at de studerende engagerede sig i problemtyper, der i deres formulering enten søger at undersøge fæ­ nomener eller anomalier (bagudskuende) eller søger at løse et prak­ tisk problem og give handlingsanvisninger (fremadrettet).
					- Hvis problemformuleringen sigter mod at beskrive et fænomen og forstå dette fænomen i en given sammenhæng, bliver problem­ behandlingen ofte deskriptiv. Ser vi på kapitlets indledende case, vil man med et deskriptivt udgangspunkt søge at forstå fænomenet mobning og sætte mobning ind i en organisations øvrige sammen­ hænge. Ud over den deskriptive behandling af problemet vil fokus ofte også være på at afdække og yderligere kaste lys over et problem. Det kan eksempelvis ske ved at forklare et særligt forhold som ek­ sempelvis "Hvad fører til, at man bliver en, der mobber på en ar­ bejdspladst.
					- Hvis udgangspunktet er en anomali, tager projektet afsæt i de studerendes overraskelse eller undren. Adolphsen (1997: 29) beskri­ ver en anomali som det, at ens forhåndsopfattelse af en hypotetisk normaltilstand afviger fra fænomenet. Altså at et givet fænomen træder frem på en måde, der umiddelbart ikke er forståelig eller for­ ventet ud fra det nuværende kendskab til tingenes tilstand. Fæno­ menet kan udspringe af en konkret iagttagelse, som sætter spørgs­ målstegn ved ens hidtidige forståelse. Men fænomenet kan også være af teoretisk karakter, hvor en given teori eller teoretisk tilgang stiller spørgsmål ved et bestemt vidensfelt eller indeholder en række interne modsigelser. En anomali er således det fænomen, der afvi­ ger fra normen og dermed ikke umiddelbart lader sig forklare. Pro­ blemformuleringer, hvor udgangspunktet har været en anomali, sø­ ger derfor svar på det overraskende eller svært forståelige. Vender vi atter engang blikket mod den indledende case, kunne en problemformulering ^^38^^ rumme en anomali med spørgsmålet: Hvorfor fore­ kommer mobning i udpræget grad i en organisation, der har taget alle anbefalede skridt for at skabe et godt psykisk arbejdsmiljø?
					- Hvor de tidligere, bagudskuende problemformuleringer primært interesserer sig for begrundelser og forklaringer på det allerede skete, fokuserer mere fremadrettede problemformuleringer primært på at frembringe en konkret løsning på et velkendt problem. Ved et stu­ die i it-ledelse kan man eks. spørge: Kan vores program "ComTalk" løse kommunikationsproblemerne mellem afdeling Y og afdeling X i virksomhed Z? I andre sammenhænge, hvor det ikke er muligt at afprøve sin løsning i praksis, må projektgruppen i stedet komme med en række anbefalinger; fx kan man ved et internationalt studie spørge: Hvordan forhindrer man mest effektivt sørøveri ud for Somalias kyst? På denne vis inkluderer problemløsende projekter et billede af en ønsket fremtid - noget, vi gerne vil arbejde hen imod.
					- En anden måde at karakterisere problemer på er ved at tage udgangspunkt i spørgeordene "hvad", "hvorfor" og "hvordan" (Adolphsen og Qvist 1995). Det problembaserede projektarbejde må nødvendigvis forholde sig til disse tre spørgeformer, som der i denne forbindelse er en klar sammenhæng mellem. Hvis vi vender tilbage til eksemplet, som indledte dette kapitel, kunne man fore­ stille sig, at gruppen på deres andet gruppemøde beslutter sig for at finde ud af, hvordan man bedst bekæmper mobning i en mellemstor virksomhed, som de har samarbejdet med i forbindelse med et tidli­ gere projekt. *Deres første udkast til en problemformulering lyder der­ for: Hvordan kan man arbejde på at minimere mobning på arbejds­ pladsen? *Imidlertid skal man være opmærksom på, at spørgsmålet "Hvordan xx?" i langt de fleste tilfælde forudsætter, at man kender svarene på de to øvrige spørgsmål. I dette tilfælde er det altså nød­ vendigt at afklare, hvad vi egentlig skal forstå ved mobning? Hvad er forskellen på mobning og andre former for chikane? Defineres mob­ ning ved adfærd eller oplevelse? På samme vis er det også væsentligt at kunne svare på spørgsmålet "Hvorfor xx?". Hvorfor mobber med­ arbejdere hinanden? Hvad er det for en funktion, mobningen har ^^39^^ i det sociale system, som arbejdspladsen udgør? Hvilke organisato­ riske faktorer har vist sig henholdsvis at fremme og mindske mob­ ning? I "hvorfor"-spørgsmålet ligger også implicit, at der skal tages hensyn til, at problemet er situeret i en virkelighed. Problemet er næsten altid forbundet med:
					  collapsed:: true
						- En lokalitet: hvor foregår mobningen?
						- Et tidsperspektiv: hvornår foregår mobningen, og i hvor lang tid har det stået på?
						- En menneskelig dimension: hvem er involveret i mobningen og ud fra hvilke interesser?
					- Hvis man ikke har svaret på "hvad"- og "hvorfor"-spørgsmålene, inden man begynder at svare på sit "hvordan"-spørgsmål, risikerer man at handle i blinde og dermed finde løsninger, der rent faktisk ikke løser det egentlige problem (Adolphsen og Qvist 1995). I nogle tilfælde vil der derfor være tilstrækkeligt stof i "hvad"- og "hvorfoe'- spørgsmålene til at gennemføre et projekt, der ofte tidsmæssigt er af­ grænset af et semester.
			- **Afgrænsning af problemet** ^^39^^
			  collapsed:: true
				- Ethvert problembaseret projektarbejde tager udgangspunkt i et pro­ blemfelt, der befinder sig inden for et teoretisk eller praksisrelateret tema defineret i studieordningen for det konkrete projekt eller se­ mester. Inden for dette tema vil man kunne identificere en række problemfelter, som kan danne grundlaget for projektet. Problemfel­ tet kan forstås som det overordnede teoretiske eller empiriske om­ råde, man ønsker at fordybe sig i. Når projektgruppen har identifice­ ret et problemfelt, som alle føler engagement og motivation for, be­ står næste skridt i at finde ud af, hvilket konkret problem inden for problemfeltet, det giver bedst faglig mening at adressere i projektet. I det følgende skal vi se på denne problemafgrænsende proces.
				- Processen mod en afgrænset problemformulering tager udgangspunkt 
				  ^^40^^ i projektgruppens samlede viden om problemfeltet. Det er, som Pedersen (1997) skriver, viden om et givet emne, som gør det muligt at udpege huller i denne viden, og det er netop disse huller, der er fagligt interessante, og som giver mulighed for at lære nyt. Det gode problem adresserer nemlig et videnshul - en ikke-viden hos de projektansvarlige og andre interessenter. Derfor vil proble­ mafgrænsningens første fase være, at projektgruppen undersøger deres samlede viden inden for problemfeltet for på denne baggrund at finde frem til det, de ikke ved, men som det er nødvendigt at vide for at forstå problemfeltet bedre. Næste skridt består i at tage initi­ ativ til at forøge sin viden inden for problemfeltet. Et er, at man selv har et videnshul, men er dette hul fuldstændigt dækket af andre i el­ ler uden for projektgruppen, egner denne ikke-viden sig ikke som udgangspunkt for en konkret problemformulering. Man må derfor lave en litteratursøgning for at undersøge, om problemet allerede er adresseret af andre. Viser det sig, at dette er tilfældet, må projekt­ gruppen afklare, om der inden for problemfeltet (som nu er et andet, fordi gruppen har lavet en undersøgelse og tilegnet sig ny viden på området) gemmer sig andre uafdækkede problemer eller videnshul­ ler, der på en meningsfuld måde kan danne afsættet for problemfor­ muleringen og det videnskabelige arbejde.
				- **Hvad er et videnshul?** ^^40^^
				  collapsed:: true
					- Hvad vil det sige at finde huller i sin egen, andres og fagets viden? Og hvordan gør man i praksis? 
					  
					  At finde frem til det, man ikke ved om et emne eller et problemfelt, er en proces, som i princippet aldrig afsluttes, hvilket Sokrates' be­ rømte forsvarstalecitat om, at "jo mere jeg ved, jo mere ved jeg, at jeg intet ved", minder os om. Det handler derfor ikke om at afdække ens samlede "uvidenhed", men derimod om at skabe et fundament
					- - et udgangspunkt - for det videnskabelige arbejde. Det første skridt, man tager, når man har defineret et problemfelt, er at ekspli­ citere sin viden om feltet. Kort sagt: Skriv ned, hvad I ved om emnet:
					  collapsed:: true
						- Hvad er problemet?
						- Hvem er det et problem for?
						- I hvilke situationer er det et problem?
						- Hvor observerer du/I problemet (praksis/teori)?
						- Hvorfor er problemet relevant?
						- Hvordan kan faget anvendes i relation til problemet?
					- Når man på denne måde har afdækket sin egen og gruppens sam­ lede viden, kan man gå på opdagelse i sin uvidenhed, eksempelvis ved at svare på følgende spørgsmål:
					  collapsed:: true
						- Hvilke spørgsmål åbner denne vidensafklaring op for?
						- Hvad er det, vi ikke kan svare på med vores nuværende viden? Hvad skal vi vide mere om for at kunne arbejde med problemet? Hvor kan vi skaffe denne viden?
					- Ved at arbejde med ovenstående spørgsmål vil projektgruppen kunne arbejde systematisk med at afdække problemfeltet yderligere ved at læse relevante artikler, bøger og se på tidligere undersøgel­ ser inden for problemfeltets område. Det er en god ide med mellem­ rum at vende tilbage til ovennævnte spørgsmål for at afklare, hvilke videnshuller der bliver fyldt, og hvilke nye der opstår i processen.
				- Arbejdet med at finde ud af, hvad det er, man ikke ved, men som man har behov for at vide for at kunne spørge ind til problemet, er første led i den nødvendige afgrænsning frem mod en egentlig pro­ blemformulering. Ethvert succesfyldt projektarbejde er afhængigt af, at problemfeltet afgrænses. Det er gennem denne afgrænsnings­ proces, at man finder frem til en egnet problemformulering, som projektgruppen kan besvare gennem projektarbejdet, og som både fagligt og i forhold til ressourcer og tid passer til projektperioden. Mange dårlige projekter bliver dårlige, fordi de studerende aldrig får lavet en tilstrækkelig afgrænsning af problemet og dermed ikke får præciseret deres problemformulering. Dette kan hurtigt medføre, at projektet får en vag og overordnet karakter, og dermed mister pro­ jektgruppen hurtigt overblik og retning for arbejdet. Bevægelsen fra problemfelt til problemformulering handler således om at snævre feltet ind - at konkretisere problemet og dermed udpege projektets retning.
				- Umberto Eco har i sin bog *Kunsten at skrive speciale: hvordan man udarbejder skriftlige opgaver *(1997) beskrevet denne bevægelse. Han skriver således:
				  collapsed:: true
					- ^^42^^ Emnet *geologi *er for bredt. *Vulkanologi, *forstået som en del af geolo­ gien, er stadig for omfattende. *Mexicos vulkaner *kunne sikkert udvikle sig til et godt, men noget overfladisk arbejde. En yderligere afgræns­ ning ville gøre det muligt at lave en undersøgelse af større værdi, som for eksempel *Popocatepetls historie *(en vulkan, som blev besteget før­ ste gang i 1519, og som første gang havde et voldsomt udbrud i 1702). Et mere afgrænset emne, som vedrører et kortere tidsrum, kunne være *Fra Paricutins første til dens tilsyneladende sidste udbrud*
					- (20. februar 1943 til 4. marts 1952). (Eco 1997: 31)
				- ^^42^^ Selvom Eco ikke skriver sig ind i en problembaseret tradition, tyde­ liggør citatet, hvordan man for at nå frem til en brugbar problemfor­ mulering må bevæge sig fra det overordnede og generelle mod det stadig mere specifikke. Et godt råd i den forbindelse er, at man i star­ ten forsøger at "vride'' sin problemformulering - dvs. at man, når man lander på en problemformulering, man anser for brugbar, for­ søger at afgrænse den yderligere.
				- Hvis vi vender blikket mod eksemplet i kapitlets begyndelse, kan det ses, hvordan man kan forstå de studerendes arbejde med at finde en egnet problemformulering på baggrund af Ecos tanker.
				- **Problemet ****indsnævres** ^^42^^
				  collapsed:: true
					- Emnet konflikter er for bredt. Konflikter i arbejdslivet er stadig for omfattende. Mobning på arbejdspladsen kunne sikkert udvikle sig til et godt, men noget overfladisk arbejde. En yderligere afgrænsning ville gøre det muligt at lave en undersøgelse af større værdi, som fx Når leder mobber medarbejdere. En yderligere afgræsning kunne ek­ sempelvis være Ledermobning i henholdsvis USA og Skandinavien.
				- Med denne problemindkredsning på plads skal vi i det følgende se nærmere på arbejdet med at gå fra problemfelt til problemformule­ nng.
			- **Fra problemfelt til problemformulering** ^^43^^
			  collapsed:: true
				- Projekter kan have forskellige ambitioner, hvor en ambition kan være at afdække et felt eller løse et konkret problem. I forhold til de mere beskrivende eller afdækkende projekter kunne målsætnin­ gen eksempelvis være at tilføje nye observationer til den eksiste­ rende viden inden for feltet. Det kunne også være at beskrive et felt fra en ny teoretisk vinkel eller med et nyt perspektiv, eller at for­ klare et hidtidigt uforklaret fænomen (eksempelvis en observation eller et teoretisk paradoks). Med hensyn til projekter rettet mod en særlig praksis kan ambitionerne have karakter af at afprøve en ny metode, at gentage en metode, der tidligere har vist sig effektiv i nye sammenhænge, at løse en udfordring eller et dilemma eller at intervenere med henblik på at opnå en ønsket forandring. Projektets mål har naturligvis afgørende betydning for, hvilke spørgsmål man stiller, og dermed i sidste ende for projektets problemformulering.
				  collapsed:: true
					- ![image.png](../assets/image_1672699676860_0.png)
				- Af figur 2.3 fremgår en oversigt over forskellige ambitioner for pro­ jektet, og hvilke spørgsmålstyper dette typisk foranlediger. Det kan være flere ambitioner for et projekt, men det er vigtigt at påpege, hvilke der er de primære i problemformuleringen. I et projekt kan ^^44^^ den primære ambition fx være at løse et problem med mobning på en arbejdsplads, som det var tilfældet i det indledende eksempel. Men for at kunne gøre dette bliver gruppen nødt til at begrunde el­ ler skabe større forståelse af mobning og andre begreber i den ind­ ledende problemanalyse, hvor problemfeltet undersøges nærmere. I et andet projekt kan der lægges mere vægt på at begrunde og skabe større forståelse af, hvorfor mobning opstår, og med dette udgangs­ punkt kan der gives anbefalinger til, hvordan problemet kan løses i en perspektivering, uden dog at gå nærmere ind i, hvordan dette faktisk skal ske. Det er helt klart, at de to projekter supplerer hinan­ den fint, og det er nærliggende at ville gå i dybden med det hele. I en gruppe af studerende bliver man dog nødt til at prioritere, da et pro­ jekt er rammesat af bestemte læringsmål, projektgruppens arbejds­ kapacitet og en bestemt tidsramme. I #kapitel3 vil vi se nærmere på, hvordan gruppen kan prioritere og holde kursen.
			- **Problemformuleringen som projektets kompas** ^^44^^
			  collapsed:: true
				- Problemformuleringen er en central bestanddel af et projekt. Det er projektets røde tråd. Den bruges som styrepind gennem projektet og hjælper med at træffe vigtige valg: "Hvilken form for empiri skal vi indsamle? Hvordan skal vi indsamle den? Hvilken teori skal vi læne os op ad?" Eftersom problemformuleringen er essentiel for det vi­ dere projektarbejde, er det vigtigt, at man allerede tidligt i proces­ sen nedskriver sin første problemformulering. Samtidig er det vig­ tig at huske på, at det netop er *den f**ø**rste *problemformulering. En problemformulering hjælper som kompasset med at angive og holde retning gennem projektarbejdet, men den er ikke hugget i sten. Den første problemformulering er den, man kan formulere på baggrund af ens nuværende viden om problemet og problemfeltet ved pro­ jektopstarten. Når man i løbet af projektarbejdet erhverver sig ny vi­ den og større indsigt gennem læsning af teori eller indsamling af empiri, vil man ofte erfare, at det får betydning for projektets pro­ blemformulering. Problemformuleringen passer ikke længere helt ^^45^^ så godt. Det kan fx skyldes, at det med ens nye viden er blevet ty­ deligt, at det faktisk er en lidt anden vinkel, som står centralt for projektdeltagerne; at problemformuleringen skal udvides for at yde den indsamlede empiri retfærdighed; at der faktisk allerede er no­ gen, der har svaret på den foreløbige problemformulering, hvorfor en nuancering er nødvendig for at gøre projektet fagligt relevant for at tilføje ny viden til feltet. Dette er eksempler på forhold, der med­ fører, at problemformuleringen må revideres, men der er naturlig­ vis mange andre forhold, der kunne nødvendiggøre en sådan revi­ sionsproces.
				- Det er derfor, vi kalder problemformuleringen for projektets kompas. Den er det værktøj, som projektgruppen konstant kan ori­ entere sig ud fra: "Er vi på rette vej med projektet? Hjælper det, vi er i gang med i øjeblikket, os til at svare på vores problemformulering? Hvad skal næste skridt være?'' Er der overensstemmelse mellem sva­ rene på disse spørgsmål og den gældende problemformulering, er det tegn på, at projektgruppen er på rette vej og derfor kan arbejde videre som planlagt. Viser det sig derimod, at svarene på ovenstå­ ende spørgsmål ikke helt passer med problemformuleringen, bør det give anledning til nye overvejelser: "Hvorfor er der denne forskel? Er det, fordi vi har bevæget os ud ad en tangent, vi egentlig ikke burde, eller skyldes det, at det er på tide at ændre problemformuleringen?" På denne vis bør det problembaserede arbejde gennem hele projektet (uanset projektets længde) være en konstant vekselvirkning mellem arbejdet og den til enhver tid gældende problemformulering.
				- Det er ikke usædvanligt, at noget af det sidste i projektrapporten, som færdigskrives, netop er problemformuleringen. Det sker først, når projektet er ved vejs ende. Når empirien er indsamlet, analyseret og alle afsnit skrevet, kan man med 100 procents sikkerhed formu­ lere det spørgsmål, som projektet rent faktisk svarer på. Det er her væsentligt at være opmærksom på, at akkurat som problemformule­ ringen er projektgruppens kompas i selve projektforløbet, så er den også det kompas, læseren styrer efter, når projektet læses efterføl­ gende. Som læser vil man hele tiden spørge til projektets kapitler ud fra problemformuleringen: ((Hvordan hjælper disse teorier med at forstå problemformuleringens spørgsmål? Hvordan bidrager de be­ skrevne metoder til en yderligere forståelse af problemformulerin­ gen? Hvad fortæller analyser, diskussioner og konklusionen om pro­ blemet, som jeg ikke ved allerede?"
				- Med ovenstående in mente kan det måske lyde, som om pro­ blemformuleringer ofte ændres voldsomt undervejs i projektet, og man kan derfor spørge, hvorfor man overhovedet skal have en pro­ blemformulering fra begyndelsen. Til dette er der dels at sige, at selvom det selvfølgelig kan ske, at problemformuleringer ændrer sig drastisk undervejs, sker det dog sjældent i et spring. I reglen er der tale om gradvise forandringer, der bidrager til nuancering og dybde i projektet, og som beror på projektgruppens løbende refleksioner. Desuden er det vigtigt at huske på, at problemformuleringen også er projektgruppens fælles holdepunkt og referenceramme, hvor pro­ jektgruppens fælles mål tydeliggøres.
			- **Den gode problemformulering**	^^46^^
			  collapsed:: true
				- Eftersom en problemformulering typisk ændrer sig undervejs i et projekt, er det klart, at der ikke findes en god problemformule­ ring. Derimod findes der en god problemformulering i den aktuelle situation. Således burde man måske frem for at snakke om "den gode problemformulering" tale om "den-for-øjeblikket-bedst-mu­ lige-problemformulering". Når vi alligevel kalder afsnittet for "Den gode problemformulering", skyldes det, at der er visse forhold, som kan siges at være gældende i langt de fleste tilfælde, og som man må forholde sig til, hver gang man ændrer sin problemformulering. Derfor ser vi i det følgende på de faktorer, der kan siges at bidrage til en god problemformulering, uanset om man befinder sig først eller sidst i et projektforløb.
				- ^^47^^ Den gode problemformulering:
				  collapsed:: true
					- Stilller spørgsmål. Den spørger ind til noget. Dette er den første lakmusprøve, når man tester sin egen problemformulering. Det er centralt, at problemformuleringen rent faktisk kan formuleres som et spørgsmål, eftersom det er spørgsmålet, der angiver ens ikke-viden - det videnshul, som projektet skal udfylde. Kan ens problemformulering ikke omformuleres til et spørgsmål, kan det vise sig vanskeligt eksempelvis at præcisere, hvilke teorier, me­ toder og analyser der er relevante for at besvare projektets pro­ blemformulering.
					- Har et klart hovedspørgsmål - et klart fagligt problem. Man kan møde vejledere, såvel som lærebogsskribenter, som argumenterer for, at en problemformulering kun må indeholde et spørgsmål, mens andre vil anbefale, at man opererer med et hovedspørgs­ mål med underspørgsmål. Endelig er der andre, som ikke ser no­ get problem i, at problemformuleringen spørger ind til forskel­ lige relaterede områder inden for samme problemfelt. Imidler­ tid er det væsentligt at sikre sig, at problemformuleringen skaber klarhed for projektdeltagerne, såvel som for en kommende læser og bedømmer. Altså at det gennem det stillede spørgsmål bliver tydeligt, hvad der er projektets intention, og at denne intention synliggøres i projektets øvrige kapitler. Arbejder man med flere spørgsmål, er det særlig vigtigt, at disse ikke trækker i forskel­ lige retninger, da dette vil skabe usikkerhed om projektets inten­ tioner.
					- Indeholder en begrundelse. Det er vigtigt, at problemformule­ringen ikke "dukker op ud af det blå". Spørgsmålet skal følges op med en klar fremstilling af, hvad problemet er. Der skal byg­ ges op til problemformuleringen, således at spørgsmålet, når det præsenteres, forekommer ganske naturligt og selvfølgeligt. Dette kræver, at spørgsmålet hviler på en indledende argumentation og dokumentation, der redegør for det formålstjenlige i at stille netop dette spørgsmål. Det er med andre ord væsentligt at forklare, ^^48^^ hvorfor det er relevant at interessere sig for dette problem­ felt og at opstille netop denne problemformulering.
					- Er afgrænset og fokuseret. Som vi så i eksemplet fra Umberto Ecos bog, spørger den gode problemformulering til et specifikt problem. Brede og generelle problemstillinger kan forekomme attraktive, eftersom de giver mulighed for at anlægge mange for­ skellige vinkler. Samtidig er det dog netop dette væld af mulig­ heder, som lægger hindringer i vejen for en grundig besvarelse. Derfor vil man i langt de fleste tilfælde være bedre hjulpet med en specifik og afgrænset problemformulering. Samtidig er det værd at huske på, at den specifikke problemformulering ikke for­ hindrer, at de brede og mere generelle temaer adresseres - ek­ sempelvis i et diskuterende og perspektiverende kapitel.
					- Lader sig besvare. Det er vigtigt at overveje, hvorvidt det inden for de givne tidsmæssige rammer og med de givne vilkår er mu­ ligt at komme med et udtømmende svar på problemformulerin­ gen.
				- ^^48^^ Det er nu igen relevant at se på gruppen, som interesserer sig for mobning på arbejdspladsen.
				  Tidligere i kapitlet nåede gruppen frem til et afgrænset problem­ felt - ledermobning i USA og Skandinavien. Nu er udfordringen at finde en problemformulering, der adresserer dette felt. Grunden til, at gruppen valgte dette emne i første omgang, var en artikel i tids­ skriftet *Erhvervspsykologi. *I tidsskriftet fremstilles forskellige under­ søgelser af mobning, og de studerende faldt over det forhold, at le­ dermobning tilsyneladende er væsentligt mere udbredt i USA end i Skandinavien, hvor mobning mellem medarbejderne tilsyneladende er mere almindeligt. Med tanke på den beskrevne distinktion mel­ lem «hvad", "hvorfor" og "hvordan" beslutter gruppen, at deres un­ dersøgelse må starte med en teoretisk afklaring for at nå frem til en forståelse af mobning som fænomen. Dette må følges op af en granskning af amerikanske og danske undersøgelser af mobning ^^49^^ på arbejdspladsen. Dette arbejde skulle forhåbentligt gøre gruppen i stand til at svare på, hvilke forhold der kan ligge til grund for denne forskel mellem amerikanske og danske virksomheder. Dette fører til deres første problemformulering, som de efterfølgende sender til de­ res vejleder:
				  "Hvorledes kan man forklare den markante forskel i rapporte­ rede tilfælde af ledermobning i amerikanske og danske virksomhe- der.7"
				- Selvom problemformuleringen ofte kun er nogle få linjer lang, er det vigtigt at huske på, at der bygges op til denne. Indledningen, el­ ler hvad der ofte kaldes problemanalysen, skal give en baggrund for den kortere og mere koncise formulering af problemet, og efter pro­ blemformulering kan man typisk udfolde, hvorledes man nærmere vil undersøge det formulerede problem. Selve problemformulerin­ gen er således omkranset af en kortere eller længere argumentation for problemets relevans, og hvorledes dette søges undersøgt.
			- **10 skarpe om problemformuleringen** ^^49^^
			  collapsed:: true
				- De foregående sider har vist, hvordan man bevæger sig fra problem­ felt til problemformulering, og hvordan arbejdet er nået langt, når man er landet på en god problemformulering, der kan fungere som retningsgiver og styrepind for projektet. Samtidig er det klart, at projektet på ingen måde er i hus, når problemformuleringen fore­ ligger. Forude ligger arbejdet med at finde relevant teori, udvælge og indsamle empiri, strukturere data, analysere data og diskutere fund. Kort sagt den videnskabelige proces, som er en del af ethvert akade­ misk funderet, problembaseret projektarbejde. I denne forbindelse er det imidlertid vigtigt at nævne, at det problembaserede projektar­ bejde ikke forudsætter en bestemt videnskabsteoretisk platform og dermed heller ikke en bestemt videnskabelig metode. Projekter kan tage et kvantitativt, såvel som et kvalitativt udgangspunkt, og de kan basere sig på lige netop den teori, som giver en meningsfuld videnskabelig ^^50^^ indsigt i problemformuleringens spørgsmål. Der ligger ikke noget i den problembaserede tilgang, som favoriserer en me­ tode og teoreti k tilgang frem for en anden. 
				  
				  Projekter og rapporter kan variere betragteligt i form og ind­ hold. Det er derfor ikke relevant at komme med en længere redegø­ relse for selve projektopbygningen eller projektudformningen i for­ bindelse med den akademiske opgave. Der findes ikke en entydig og eviggyldig opskrift på projektudformningen, der oftest vil afhænge af studieordningens overordnede formuleringer og af det formule­ rede problem samt de undersøgelser, der må udføres for at adres­ sere dette. Vi vil derfor i stedet henvise til den omfangsrige littera­ tur, der allerede findes om emnet. Hvad angår, hvorledes en projekt­ rapport typisk kan se ud, hvilke afsnit der typisk indgår, og hvor­ dan man formulerer sig akademisk, kan vi henvise til Rienecker og Stray Jørgensen (2005), Skjoldborg (2008) eller Stray Jørgensen og Rienecker (2011). Hvad angår, hvordan man afklarer og ekspliciterer sit videnskabsteoretiske ståsted, kan vi henvise til Andersen (1994) eller Kuada (2012). 
				  
				  Mange gange vil man opleve, at arbejdet med at finde den rette problemformulering øger ens forståelse af det problem, man skal be­ skæftige sig med. Den åbner nye døre for arbejdet, men også for at lære. Man skal således vare sig for at forsøge at haste denne proces igennem for at komme frem til "det vigtige" - nemlig undersøgel­ sen og projektrapporten. Ofte forholder det sig nemlig sådan, at det halve arbejde nærmest er gjort, når problemformuleringen er i hus
				- "Nu ved vi, hvad der skal gøres, så er det bare om at komme i gang med at gøre det!". På denne måde effektiviserer den gode problem­ formulering det videre arbejde. Mange projektgrupper spilder kost­ bar tid med teori- og empiriindsamling, som efterfølgende viser sig som spildt arbejde, fordi problemformuleringen ikke var på plads, inden man gik i gang. 
				  
				  Hvornår kan man så sige, at problemformuleringen er tilstræk­ keligt "på plads" til, at man kan gå videre i projektarbejdet? Med ud­ gangspunkt i bl.a. Adolphsen og Qvist (1995), Grinsted og Olsen ^^51^^ (1994), Olsen og Pedersen (2003) samt Stray Jørgensen, Rienecker og Skov (2011) opfordrer vi til, at man holder sin problemformulering op mod nedenstående liste. Kan man nikke ja til de fleste punkter, er man godt på vej. I modsat fald er projektgruppen endnu ikke lan­ det helt på en problemformulering, som kan bære projektet videre.
				- Er problemformuleringen: ^^51^^
				  collapsed:: true
					- *Udfordrende?* Er der tale om et reelt problem, hvor svaret ikke gi­ ver sig selv?
					- *Dokumenteret?* Er det overhovedet et problem? Hvilke kilder in­ dikerer, at der er tale om et problem? Eller har andre allerede sva­ ret fyldestgørende på problemet?
					- *Klar og entydig?* Kan I kort og præcist forklare en udenforstå­ ende, hvad I vil med problemet?
					- *Et spørgsmål?* Såfremt man vælger at have flere spørgsmål, er det vigtigt, at der er en klar prioritering af hovedspørgsmål og underspørgsmål, der skal hjælpe til at besvare hovedspørgsmålet.
					- *Handlingsvisende?* Kan problemformuleringen fungere som pro­ jektets kompas? Giver den projektet retning og form?
					- *Forskningsbar?* Er det muligt at besvare problemformuleringen ved at foretage en undersøgelse?
					- *Gennemførlig i tid?* Ethvert projekt skal gennemføres inden for en given tidsramme. Det er i den forbindelse vigtigt at vurdere, om den undersøgelse, der er nødvendig for at svare på problemfor­ muleringen, kan gennemføres inden for denne ramme. Er svaret på dette spørgsmål negativt, er en yderligere afgrænsning sand­ synligvis nødvendig.
					- *Etisk forsvarlig?* Man skal altid overveje, hvilke konsekvenser un­ dersøgelsen eller projektets konklusioner kan få? Endvidere må man overveje, hvordan man indsamler sine data, og hvilken be­ tydning den valgte metode har for eventuelle respondenter m.m. Disse overvejelser er naturligvis særlig vigtige i sammenhænge, hvor projektarbejdet involverer andre aktører, men det er ligeledes ^^52^^ relevant i sammenhænge, hvor man behandler eller udtaler sig om forhold, der vedrører andre.
					- *Interessant?* Uanset om projektet varer tre dage, tre uger eller tre måneder, er det værd at overveje, om det, man skal bruge sin energi på og fordybe sig i gennem den nærmeste tid, er noget, man brænder for? Som udgangspunkt bliver projekter og pro­ jektforløb ofte bedst, hvis man beskæftiger sig med noget, man finder interessant og føler motivation for.
					- *Studierelevant?* Det er dog ikke tilstrækkeligt, at den studerende og projektgruppen finder emnet interessant. Det skal naturligvis også være relevant i forhold til den givne faglige temaramme. I den forbindelse er det vigtigt at holde sin problemformulering op mod studieordningens formuleringer, ligesom det kan anbefales, at man (i tilfælde hvor det er muligt) får sin vejleder til at vurdere problemformuleringen, inden man går videre med arbejdet.
				- **Skriv** **en** **problemformulering** ^^52^^
				  collapsed:: true
					- Tidligere foreslog vi, at man indledningsvist i et projektarbejde defi­ nerer sin ikke-viden ved at beskrive det, man ved om et givet pro­ blemfelt, for på denne måde at nå frem til en problemdefinition. An­ det trin i denne proces er nu at gå fra problemdefinition til problem­ formulering. Start med at skrive en tre-fire problemformuleringer - spørgsmål, der spørger til det beskrevne problem. Hvis I arbejder i en gruppe, kan I hver skrive en problemformulering for derefter at diskutere styrker og svagheder ved hver enkelt formulering. Arbejder du alene, kan du med fordel nedskrive tre-fire formuleringer og deref­ ter vurdere kvaliteten af dine spørgsmål baseret på ovenstående li­ ste om den gode problemformulering.
			- **Afrunding** ^^52^^
			  collapsed:: true
				- I dette kapitel har vi beskrevet arbejdet med at gå fra problemfelt til problemformulering. Problemformuleringen er det redskab, man bruger til at styre faglige såvel som metodiske valg gennem et projektarbejde. ^^53^^ Problemformuleringen er således projektets udgangs­ punkt og omdrejningspunkt. En vigtig pointe i dette kapitel er, at der er nær sammenhæng mellem problemformuleringens kvalitet og projektets kvalitet. Man kan selvfølgelig godt lave et dårligt pro­ jekt, selvom man har en god problemformulering, men det er me­ get vanskeligt at lave et godt projekt med en svag problemformule­ ring. Jo mere præcist man kan formulere sit spørgsmål til problem­ feltet, desto mere præcise svar aftvinger problemformuleringen den efterfølgende undersøgelse. Derfor bør man ikke tage for let på dette indledende arbejde. Det kan således i mange tilfælde være nyttigt at lægge bånd på sin naturlige impuls, der kræver, at man kommer i gang med selve undersøgelsen. At starte et projektarbejde uden en problemformulering er som at køre bil med bind for øjnene - en proces, der i de færreste tilfælde ender godt.
	- #KAPITEL3 ^^55^^
	  collapsed:: true
		- **AT PLANLÆGGE OG STYRE ET PBL-PROJEKT** ^^55^^
		  collapsed:: true
			- Et centralt element i det problemorienterede projektarbejde er na­ turligvis selve projektet. I forbindelse med projekter af kortere varig­ hed, såsom en uge eller to, er planlægning og styring ikke så vigtig, eftersom perioden vil være ganske overskuelig. I forbindelse med længerevarende projekter på eksempelvis tre-fire måneder er der derimod ofte behov for at styre projektarbejdet nøjere for at sikre, at man når i mål inden for den normerede tid. I dette kapitel vil vi der­ for præsentere en række konkrete værktøjer, som kan hjælpe stu­ derende med at skabe sig et overblik over problemfeltet, planlægge og styre projektet samt fordele de respektive arbejdsopgaver på bag­ grund af rationelle og strategiske valg.
			- Vi indleder kapitlet med at se på nogle redskaber, der beskæfti­ ger sig med, hvad man kunne kalde problemafklaring eller problem­ afgrænsning, hvilket er en essentiel del af ethvert projektarbejde. På denne vis trækker vi tråde tilbage til #kapitel2, som netop beskrev processen fra problemfelt til problemformulering, men i dette ka­ pitel søger vi nu at give nogle mere konkrete visuelle styringsred­ skaber, der kan benyttes i arbejdet med at gå fra problemfelt til pro­ blemformulering. Styringsredskaberne kan naturligvis også anven­ des senere i projektforløbet.
			- **Afgrænsning af problemet via Mind Map** ^^55^^
			  collapsed:: true
				- I starten af projektforløbet er problemforståelsen begrænset, hvorfor det kan virke uoverskueligt at skulle danne sig et overblik over de aktiviteter, problembehandlingen i sidste ende vil medføre. At dokumentere ^^56^^ et problems aktualitet, forstå problemets karakter, dets ophav, dets omfang, dets implikationer og de eksisterende måder at tilgå problemet på, er derfor et grundlæggende udgangspunkt (se #kapitel2 ). Formålet er her at analysere problemet i sig selv og at få afgrænset problemet til noget, man kan håndtere.
				- En af de metoder, man kan benytte til at få overblik over pro­ blemets facetter, er et Mind Map (Buzan og Buzan 1996). Rudyard Kipling har i sit digt "I Keep Six Honest Serving Men" skrevet, at alt, han havde lært, havde han lært fra de seks ærlige tjenere med nav­ nene: hvad, hvorfor, hvornår, hvordan, hvor og hvem (Kipling 1902). Selvom Kipling skrev dette for mere end hundrede år siden, er hans pointe stadig væsentlig. Et Mind Map, der sætter problemet i centrum og ud fra de forskellige grene udfolder problemet ved hjælp af Kiplings seks tjenere, kan således være et glimrende redskab til at nå frem til en dybere problemforståelse (se figur 3.1).
				  collapsed:: true
					- ![image.png](../assets/image_1672701264916_0.png)
				- For at illustrere denne proces yderligere følger her et eksempel: Det overordnede problem har følgende beskrivelse: Hvordan kan vi få seks personer på ferietur i seks dage for 6000 kr. Med et Mind Map kan vi danne en dybere forståelse af problemet: hvem er det, vi skal have på ferie, hvorfor tager de på ferie, hvorfor gør de det sammen, hvad forstår de ved en ferietur, hvornår skal de på ferie, hvor kan de ^^57^^ komme hen inden for de afsatte rammer, og hvordan skal ferien til­ rettelægges? Behandlingen af hvert af disse spørgsmål kan opfattes som et mål (fx at komme frem til destinationen på en billig måde), og til hvert mål er der et middel (som fx et transportmiddel). I figur 3.2 ses et udvidet Mind Map, hvor de seks spørgsmål er adresseret med udgangspunkt i projektdeltagernes eksisterende viden om emnet.
				  collapsed:: true
					- ![image.png](../assets/image_1672701527989_0.png)
				- Det er dog sjældent, at problemforståelsen uddybes i tilstrækkeligt omfang gennem den første indledende brainstorm med udgangs­ punkt i de seks hv-spørgsmål. Derfor er det vigtigt, at man ud over at svare på spørgsmålene overvejer følgende:
				  collapsed:: true
					- Hvilke aktiviteter kalder svarene på? Hvilke skridt er vi nødt til at tage for at kunne give et mere nuanceret svar på de seks spørgsmål, end vores nuværende viden sætter os i stand til?
					- Hvilke spørgsmål fremstår på samme tid centrale (for problemløsningen), interessante (for gruppen) og tilgængelige (i forhold til de betingelser projektet er underlagt)?
				- ^^58^^ Disse spørgsmål er uddrag af problemfeltet og bliver udgangspunk­ tet for at formulere delproblemer og de mål og delmål, der binder sig til besvarelsen af problemet. Vi opløser så at sige problemet i mindre bidder for på denne måde at skabe indsigt i og overblik over, hvor vi vil hen, og hvordan vi kan komme dertil, hvilket uddybes yderligere i det følgende.
			- **Mål/middeldiagram** ^^58^^
			  collapsed:: true
				- Når problemfeltet skal afgrænses, og der skal udvælges metoder, der kan bidrage til, at problemfeltet træder tydeligere frem, er mål/mid­ del-diagrammer (Mikkelsen og Riis 1998) et godt værktøj, da det bi­ drager til at give overblik over sammenhængen mellem mål og mid­ ler. Lad os igen vende tilbage til vores eksempel ovenfor, hvor op­ gaven er at arrangere en ferietur for seks personer. På *spørgsmålet *om, hvor de seks personer skal hen på ferie, kan *midlerne *eksempel­ vis være at undersøge mulighederne for billig transport, billig op­ hold og billig mad. Til undersøgelsen af billig transport hører ak­ tiviteterne at undersøge prisen på bilkørsel i sammenligning med togkørsel og under forskellige scenarier, hhv. Norge, Sverige, Dan­ mark, og alt afhængigt af tidspunktet. Disse aktiviteter udgør en ar­ bejdspakke, og alle adresserer det samme delmål, nemlig transport. En arbejdspakke kan i mange tilfælde ikke stå alene, da der ofte vil være sammenhæng mellem de forskellige mål og midler. Kører man fx i egen bil på ferien, da udvides radius, inden for hvilken indkøb kan foretages, hvilket igen kan medføre en mulig besparelse og der­ med, at man er tættere på målet om en billig ferie. Mål/middeldia­ grammet starter således fra toppen med det endelige mål, hvorfra man bygger på og tilføjer mulige sammenhænge mellem de forskel­ lige midler for på denne vis at få overblik over det komplekse land­ skab, som et problemfelt udgør.
				- ^^59^^ Figur 3.3 illustrerer, hvorledes mål/middeldiagrammer kan anvendes til at skabe overblik over mulige problemløsende midler, midlernes indhold og midlernes gensidige påvirkning. Tanken er, at ethvert middel bliver et mål i sig selv i den næste fase, som igen kræ­ ver nye midler. Dette mønster følges, indtil man opnår et tilstrække­ ligt overblik over problemets kompleksitet.
				  collapsed:: true
					- ![image.png](../assets/image_1672701715854_0.png)
				- Med en øget problemforståelse, og et overblik over mulige midler til at adressere problemet, er der mulighed for at gå i dybden med en mere specifik problemformulering ( #KAPITEL2 ), som bl.a. vil afhænge af deltagernes interesse og den tid, der er til rådighed. I forhold til ovenstående eksempel vil der typisk være forskel på, hvordan en stu­ derende inden for turisme og en studerende inden for logistik ville behandle det overordnede problemfelt, hvorfor der ganske naturligt også ville være væsentlige variationer i den endelige problemformu­ lering, både hvad angår indhold og retning.
				- Problemformuleringen er, som nævnt i #kapitel2, et yderst cen­ tralt element i et PBL-projekt. Problemformuleringen er både pro­ jektets fundament og dets kompas, men samtidig er det klart, at langt størstedelen af det konkrete projektarbejde stadig ligger foran en, når man har fået afgrænset sit problem i et omfang, der muliggør, ^^60^^ at man kan fremkomme med et konkret og relevant spørgsmål. Processen frem til problemformuleringen vil typisk tage udgangs­ punkt i en række aktiviteter, der samlet set skal gøre gruppen i stand til at adressere problemet. Imidlertid kan denne proces ofte vise sig særdeles kompliceret, for der er tit mange aktiviteter, som skal nås. Men hvad skal nås først, hvad kan man bedre vente med til se­ nere, hvilke aktiviteter har mere "con amore-karakter" og kan der­ for undværes i en presset situation? Eftersom ethvert studieprojekt strækker sig over en på forhånd givet tidsperiode, må de aktiviteter, som projektet inkluderer, også ses i et tidsperspektiv, og her er der hjælp at hente i strukturerede tidsplanlægningsværktøjer.
			- **Tidsplanlægning - flowdiagram** ^^60^^
			  collapsed:: true
				- Tidsplanlægning har rod i et princip om, at det er bedre at agere ef­ ter en plan end efter kaos. Planlægning giver struktur undervejs i en ofte svært overskuelig proces og medvirker således til at fremme for­ udsigelighed. Samtidig er det vigtigt at holde sig for øje, at et pro­ jektarbejde ikke kan planlægges en gang for alle. Det er imidlertid en fejl at lade dette forhold medføre, at al planlægning droppes. Vi må blot planlægge og sætte mål ud fra en bevidsthed om, at plan­ lægning såvel som målfastsættelse er flydende størrelser, som man i mange sammenhænge må revidere undervejs. I stedet er det vig­ tigt, at planlægningsprocessen sikrer rum og rammer for en dyna­ misk læreproces, hvor behandlingen af et problem (målet) kan æn­ dre sig undervejs. Det betyder, at tidsplanen kontinuerligt må revi­ deres, hvorved det sikres, at målene nås inden for den givne tids­ ramme.
				  collapsed:: true
				  Opfattelsen af tid er i høj grad person- og situationsafhængig, hvilket medfører en særlig udfordring, når tidsplanlægning omfat­ ter et gruppearbejde. Når man fordyber sig, og ens fulde opmærk­ somhed er fanget, føles det ofte, som om tiden går hurtigt, mens det i andre situationer føles, som om tiden går langsomt. Som forfatte­ ren Peter Høeg (1993) så poetisk udtrykker det:
					- Der er ikke bare en tid. Der må være forskellige tider, der eksisterer på samme tid. (Høgh 1993: 24)
				- Når man i en gruppe forsøger at planlægge ved at relatere til lig­ nende erfaringer, er de erfaringer, vi har, forskellige, og opfattelsen af tid vil tilsvarende variere fra person til person. Dette betyder, at tidsplanlægningen, som al anden planlægning i grupper, er at be­ tragte som forhandling af mening. Vedrørende tidsplanlægning kan forhandlingen i praksis tage udgangspunkt i, at to-tre undergrupper udarbejder tidsestimater for gruppens planlagte aktiviteter på basis af deres erfaringer, hvorved gruppen får et materiale, der kan danne grundlag for fælles drøftelse: ((I har sat tre uger af til litteraturlæs­ ning, mens vi kun har sat to uger af. Hvad dækker denne forskel over?" Det er dog vigtigt, at gruppen ikke fortaber sig i denne drøf­ telse. Planlægningen er ikke det endelige svar, men et bud på en mu­ lig fremtid.
				  Ud over problemet med forskelle i tidsforståelse er en anden grundlæggende udfordring i forbindelse med tidsplanlægning pro­ jektarbejdets uforudsigelighed. Tilgangen til problemet fremkom­ mer først i kraft af problemforståelsen, og det kan være vanskeligt at forudse, hvor mange lag, der skal udfoldes, før problemet er af­ dækket - et spørgsmål, man først kan have endelig klarhed over, når projektet afsluttes. For at imødegå denne uforudsigelighed kan det være en god ide at dele projektet op i mindre (og dermed mere over­ skuelige) bidder. Man kan forsøge at identificere projektets faser. In­ den for hver fase kan man efterfølgende søge at præcisere de væsent­ ligste aktiviteter eller arbejdspakker. Til nogle faser vil der høre en arbejdspakke, mens der til andre, fx problembearbejdning, kan høre flere. Til hver arbejdspakke må man efterfølgende søge at bedømme, hvor meget tid disse aktiviteter forventes at optage af gruppens ar­ bejdstid i den samlede projektperiode. Flowdiagrammer kan være en hjælp til at anskueliggøre de påtænkte faser i gruppearbejdet og de dertil knyttede arbejdspakker.
				- I figur 3.4 ses et eksempel på et sådan diagram. Diagrammet består øverst af en række faser, som gruppen forventer at skulle igen­ nem i løbet af projektet. I dette eksempel har vi sat fokus på fasen "Problemafgrænsning". Af flowdiagrammet fremgår det, at der til denne fase er knyttet en arbejdspakke af aktiviteter. De første ak­ tiviteter er en række analyser, der skal skabe overblik over eksiste­ rende forklaringer/løsninger på området. Dette kendskab til den ek­ sisterende viden på området skal efterfølgende danne udgangspunkt for nye spørgsmål - spørgsmål, der leder over i næste fase, problem­ formuleringsfasen. Bemærk, at nogle af delaktiviteterne kan foregå parallelt. Dette kan enten være, fordi forskellige gruppemedlemmer arbejder på forskellige delaktiviteter, eller fordi gruppen sammen arbejder på flere delaktiviteter ad gangen.
				  collapsed:: true
					- ![image.png](../assets/image_1672701838587_0.png)
			- **Backcasting**	^^62^^
			  collapsed:: true
				- Mange studerende fortæller, at når man i begyndelsen af et projekt skal forsøge at danne sig et overblik over de kommende tre måne­ ders projektarbejde, kan det forekomme som en temmelig lang pe­ riode med god tid til såvel fordybelse som aktivitet. Når de samme studerende hen imod slutningen af perioden ser tilbage på projekt­ forløbet, har mange oplevelsen af, at det føles, som om de nærmest lige er startet: *"Hvor blev de tre måneder dog af?" *Opfattelsen af tid ændrer sig, alt efter om man refererer til fortid, nutid eller fremtid. En måde at takle dette på i opstarten af projektforløbet er at planlægge baglæns fra projektperiodens slutning til start og ikke om­ vendt. Dette kaldes også for backcasting. For mange studerende gør dette simple trick en stor forskel i deres forsøg på at lave en realistisk tidsplan. Man kan nemlig have en tilbøjelighed til at give god tid til de opgaver, som ligger først i forløbet, for derefter at presse de sid­ ste opgaver ind med stadig mere begrænsede tidsintervaller. Ved at planlægge baglæns kommer de pressede perioder så tæt på os i tid, at konsekvensen bliver nærværende. En uge lyder af meget på det abstrakte plan, men lige netop næste uge med fritidsaftaler, kursus, eller hvad der nu også optager vores tid, vil ofte blive set i et helt an­ det lys. Tid er ikke en fast størrelse, men afhænger naturligvis af de andre muligheder og forhold, der er en del af ethvert arbejde. Nogle uger indeholder mere rum til gruppearbejde end andre, hvilket er vigtigt at have for øje i planlægningsarbejdet. I figur 3.5 ses den gra­ fiske fremstilling af en backcastingproces, hvor gruppen forestil­ ler sig det endelige mål for projektarbejdet for derefter bagudrettet at definere de enkelte delmål (de sorte prikker), samt hvornår disse delmål skal være opnået.
				  collapsed:: true
					- ![image.png](../assets/image_1672701974595_0.png)
			- **Arbejdsorganisering - Gantt-skema** ^^63^^
			  collapsed:: true
				- Efter at man har identificeret aktiviteter og fået styr på, hvor mange uger man skal bruge på hver enkelt fase, vil næste opgave typisk være at skabe overblik over sammenhængen mellem tid og arbejds­ kraft. Et såkaldt Gantt-skema tilbyder en struktur, hvor sådan et ^^64^^ overblik kan skabes. I et Gantt-skema er aktiviteterne noteret verti­ kalt og sammenholdt med tidsforløbet, der er markeret horisontalt. Arbejdsorganiseringen kan fremgå som parallelle forløb med klar markering af deadlines, og arbejdsdelingen kan fremgå ved angi­ velse af, hvem der er ansvarlige for udførelsen af den givne aktivitet. Der er udviklet en række softwareprogrammer til at understøtte struktureringen. Flot kan det se ud på papiret, men det helt centrale er, at overblik prioriteres, så detaljerne ikke ødelægger overskuelig­ heden. Figur 3.6 giver et eksempel på et forsimplet Gantt-skema, ud­ viklet med en ressourceramme pr. gruppe i timer. Som eksempel gi­ ver fire timer allokeret til projektarbejde·	skemaet 20 timer for en gruppe på fem personer. Skemaet kan på denne måde medvirke til at tydeliggøre, hvor mange ressourcer der reelt ligger i en arbejds­ gruppe, men samtidig illustrerer det også, hvor mange ressourcer man reelt risikerer at spilde, hvis gruppen ikke arbejder seriøst i den tid, der er til rådighed. Desuden er en af styrkerne ved skemaet, at det visualiserer det faktum, at alle dage ikke kan give lige meget tid til projektarbejde, hvilket naturligvis er centralt for vurderingen af tidsforbrug.
				- Opgaver kan strække sig over alt fra enkelte dage til hele projekt­ forløbet. Særligt for langstrakte processer er det væsentligt, at man fremsætter delmål eller såkaldte milepæle, der markerer, at man nu er nået et vist stykke vej i forhold til den forhåndenværende opgave. En milepæl behøver altså ikke nødvendigvis at repræsentere afslut­ ningen på en opgave eller en fase, men kan være et statusseminar, et vejledermøde, en ugeplan og lignende. Det vigtige er, at milepæ­ len markerer et udkigspunkt og dermed en mulighed for at evaluere processen frem mod milepælen og planlægge det videre arbejde (se endvidere #kapitel7 om evaluering). I figur 3.6 er milepælene marke­ ret med en trekant. ^^65^^
				  collapsed:: true
					- ![image.png](../assets/image_1672702117972_0.png)
				- **Arbejdspres på studiet** ^^66^^
				  collapsed:: true
					- I en kandidat- og aftagerundersøgelse fra RUC og Aalborg Universitet (Kandidat- og aftagerundersøgelsen 2002) fortæller de studerende, at de er blevet overraskede over arbejdspresset i arbejdslivet, og at de ikke i tilstrækkelig omfang har opøvet evnen til at håndtere ar­ bejdspres i løbet af deres studietid. De fleste studerende har følt sig pressede i slutningen af deres projektforløb, når afleveringsdatoen nærmer sig med alarmerende hastighed, mens de endnu ikke skrevne sider tårner sig op i bevidstheden. Det er derfor ikke sådan, at studerende ikke kender til pres, men samtidig er presset på en ar­ bejdsplads anderledes end det, der kendetegner et studie. Mange studier er bygget op om semestre, hvor undervisning og projektar­ bejde ligger først og midt i semesteret, mens projektaflevering og eksamen ligger til sidst. Presset på de studerende er dermed kumu­ lativt. Det føles ikke voldsomt i starten af et semester, for så lang­ somt at vokse og blive en stadig mere massiv realitet i den sidste tid før aflevering og eksamen. På arbejdspladsen vil presset derimod ganske ofte være mere eller mindre konstant. Arbejdet vil være præ­ get af multiple, overlappende projekter og deadlines. Der er ofte et konstant pres på medarbejderen i forhold til at levere. Dette pres kan (og skal) et studie ikke simulere, men man kan som studerende selv gøre noget for at træne sig i at arbejde med kortere og mindre opgaver og dermed kortere deadlines. Eksempelvis kan man, som vi foreslår ovenfor, arbejde med milepæle i projektet, således at pro­ jektarbejdet opdeles i mindre delmål. Dermed får man både erfaring med at arbejde under det pres, som kortvarige deadlines medfører, og samtidig sikrer man sig, som beskrevet tidligere, en mere effektiv styring af sit projekt.
				- En overordnet tidsplan kan imidlertid sjældent stå alene. I nogle af de mest dynamiske faser kan der, selv på dagsbasis, være behov for at skrive aktiviteterne på post-it-sedler og have lejlighed til at rykke rundt på dem, efterhånden som processen forløber. Dertil kommer, at tidsplanlægningen typisk har en række understøttende to-do-li­ ster eller personlige dagsplaner.Sidst er det vigtigt, at tidsplaner gøres synlige og tilgængelige, så­ ledes at gruppen konstant kan orientere sig om, hvor de befinder sig i processen. Man kan eksempelvis lave en plan på væggen (se figur 3.7), såfremt man har et lokale, man kan være i, eller bruge et fælles onlinedokument (se #kapitel6 ) eller en fælles digital kalender, som projektdeltagerne dagligt konsulterer.
				  id:: 63b368fe-9105-4f20-985a-e1760ef0684f
				  collapsed:: true
				  Som sagt findes der mange måder at tilrettelægge et tids- og op­ gaveskema på, og man kan nemt risikere at producere noget, der er så detaljeret og indviklet, at det faktisk ikke er hjælpsomt. En god tommelfingerregel i forhold til at sikre, at man holder sin plan til­ strækkelig simpel, er, at ens vejleder skal kunne overskue tidspla­ nen på ca. 5 minutter, og at gruppen kan revidere den på omtrent samme tid.
					- ![image.png](../assets/image_1672702257710_0.png)
			- **Fordeling af arbejdet** ^^67^^
			  collapsed:: true
				- Som tidligere vist blev det i Gantt-skemaet anført, hvem der skal stå for hvilke aktiviteter. Mange mål kan ofte forfølges parallelt, hvor­ ved gruppen har mulighed for at øge sin effektivitet ved at uddelegere ^^68^^ dele af arbejdet. Imidlertid er det ikke altid, at denne forde­ ling baserer sig på de mest rationelle og fornuftige principper. Nogle grupper foretager eksempelvis en fordeling på baggrund af først til mølle-princippet. Dette er sjældent en god ide, da der i denne strategi ikke ligger en bevidst prioritering og strategisk udnyttelse af grup­ pens eksisterende ressourcer. Dette vil i mange tilfælde medføre, at resultatet bliver dårligere, end hvis man havde brugt en anden forde­ lingsmodel. I det følgende skal vi derfor gennemgå en række strate­ gier, som man kan lægge til grund for opgavefordelingen.
				- **Fordeling ud fra kompetencer** ^^68^^
				  collapsed:: true
					- Der er ofte en sammenhæng imellem det, man har interesse for, og det, man er god til. En sådan sammenhæng genfindes ligeledes i for­ holdet mellem det, man har erfaring med, og det, man er god til. Omvendt kan man godt være god til noget, som man ikke nødven­ digvis er interesseret i, fx fordi man i øjeblikket primært er optaget af noget andet. Der er således ikke nogen kausal sammenhæng mel­ lem kompetence og interesse. Hvis en gruppe vælger at fordele arbej­ det ud fra kompetencer, er grundprincippet med andre ord at opti­ mere produktet frem for alt. Hermed menes det produkt, der er til at tage og føle på. Det er typisk en projektrapport eller andet mate­ riale, der skal indgå som grundlag for en afsluttende eksamination. Hvis fordelingen udelukkende sker ud fra et ønske om at skabe det optimale produkt, er der dog risiko for, at projektdeltagerne bevæ­ ger sig mod en tiltagende specialisering. De kommer til at øve sig i det, de allerede kan, hvorved de potentielt risikerer at indsnævre de­ res muligheder i et senere professionelt virke (jf. #kapitel8 ). Samtidig kan der dog også være en væsentlig tilfredsstillelse forbundet med at udnytte, vedligeholde og udbygge de kompetencer, man allerede har opbygget.
				- **Fordeling ud fra læringsmål** ^^68^^
				  collapsed:: true
					- Specielt i forbindelse med et studieforløb er der et andet meget væ­ sentligt mål, som vedrører produktet af projektforløbet, nemlig læring. ^^69^^ Når et studie tilrettelægger et projektforløb> er målet) at de stu­ derende lærer noget gennem forløbet. Samme mål kan også være omdrejningspunktet i forbindelse med arbejdsfordelingen. Hvis en gruppe benytter denne strategi, er det styrende princip således at sikre gruppen og den enkelte så stort et læringsudbytte som over­ hovedet muligt. Det vil sige> at de studerende vælger at arbejde med de områder, og de metoder, hvor de mener, at der er størst rum for forbedring, eller hvor læringspotentialet er størst. Hvis fordelingen udelukkende sker ud fra et mål om størst mulig læringsudbytte> er der en vis risiko for, at kvaliteten af selve projektet lider under dette. Dermed mistes anerkendelse af resultatet (typisk i form af gode ka­ rakterer), som ofte kan være en væsentlig faktor i forbindelse med at fastholde motivation og engagement (Mac og Ejlskov 2009). Det er således vigtigt at få talt tilgangen til opgavefordeling igennem, in­ den man går i gang. Samtidig er det væsentligt> at man sætter sig nogle klare læringsmål, og at man tager evalueringen af disse læ­ ringsmål med i den samlede vurdering af projektforløbet (se #kapitel7 ). På den måde kan projektarbejdet godt vise sig at blive en succes, selvom man måske ikke helt opnåede den karakter, man havde hå­ bet på. Ja rent faktisk kan det, at man har brugt tid og kræfter på at lære nyt, vise sig væsentligt for produktet (og dermed karakteren) i efterfølgende projekter.
					  collapsed:: true
						- **Selvstændighed ****i ****gruppearbejdejdet** ^^69^^
						  collapsed:: true
							- I den tidligere omtalte kandidat- og aftagerundersøgelse svarer en væsentlig procentdel af de tidligere studerende, at de ikke føler sig tilstrækkeligt kvalificerede til at arbejde selvstændigt. Som fremhæ­ vet i #kapitel1 er evnen til at indgå i gruppearbejde en værdifuld ge­ vinst ved en PBL-uddannelse. Bagsiden af medaljen kan imidlertid være, at det store fokus på gruppearbejde afholder den enkelte fra at få erfaringer med selv at stå med hele ansvaret for at løfte en op­ gave. Selvom teamarbejde er en vigtig del af det moderne arbejdsliv, er der naturligvis også behov for, at man kan løse opgaver på egen hånd. Det er derfor væsentligt, at man i gruppen også skaber mulig­ hed for, at den enkelte studerende får lejlighed til at oparbejde sin ^^70^^ kompetence til selvstændig opgaveløsning. Det kunne eksempelvis være ved at uddelegere ansvarsområder i projektgruppen - måske især ansvarsområder, som udfordrer og dermed udvikler den en­ kelte.
							- Nogle af de tidligere studerende oplever desuden, at de har svært ved at lede et projekt. Man ville måske forvente, at deres erfaring med PBL havde givet dem en god portion erfaring med denne disci­ plin. Imidlertid fortæller flere, at selvom de gennem det problemba­ serede projektarbejde har lært at arbejde i grupper og at fungere i gruppen, har gruppearbejdet samtidig disciplineret dem til en form for konsensusmentalitet, da det kan være upopulært at agere leder. Således kan man konstatere, at evnen til at indgå i en projektgruppe og få det hele til at glide risikerer at spænde ben for udviklingen af andre færdigheder, såsom eksempelvis evnen til at tage ansvaret og dermed ledelse på sig i forbindelse med et projektarbejde. For at op­ øve de studerendes projektledelsesevner (og fordi det ofte vil for­ bedre projekternes kvalitet) er det vigtigt, at man i projektgruppen diskuterer, hvordan og på hvilke måder projektgruppens deltagere kan påtage sig ledelsesansvaret for mindre dele af processen. Det kunne fx være ved at påtage sig rollen som kontaktperson i forhold til den virksomhed, man henter empiri hos, ved at tage ansvar for gruppemøder {dagsordensætter, ordstyrer, referent), ved at påtage sig ansvaret for færdigredigering og projektets visuelle udtryk osv.
				- **Fordeling ud fra lyst til at gøre** ^^70^^
				  collapsed:: true
					- Det er kendt fra forskningen inden for læringsstile og teamroller (jf. #kapitel5 ), at der er arbejdsgange, man har større præferencer for end andre. I relation til en given problemstilling vil der for de fle­ stes vedkommende være aktiviteter og arbejdsformer, som fremstår mere interessante end andre. I grupper, hvor man lader lystprincip­ pet være styrende for fordelingen af arbejdsopgaver, fremstår ar­ bejdsnydelse som den overskyggende prioritet. Der er dog flere risici forbundet med denne strategi. For det første medfører den, at man hverken tager højde for det, deltagerne p.t. er gode til (fordeling ud fra kompetencer), eller det, deltagerne gerne vil blive bedre til (for­ deling ud fra læringsmål). Man risikerer således, at deltagerne på­ begynder aktiviteter, som de ikke er særlig gode til, og som de heller ^^71^^ ikke nødvendigvis vil lære ret meget af. For det andet kan der ved stærkt overlappende præferencer skabes grobund for en usund konflikt, hvor der bliver kamp om de "gode" opgaver. For det tredje kan delproblemer, der er væsentlige at få løst i hovedproblemets tje­ neste, blive nedprioriteret eller ligefrem negligeret, hvis ingen rigtig har lyst til at påtage sig den påkrævede opgave.
				- **Fordeling ud fra engagementet i udfordringen** ^^71^^
				  collapsed:: true
					- Engagement er et grundelement for praksis. Læringsforskeren Eti­ enne Wenger (1998) har således fremhævet gensidigt engagement som et af de centrale og definerende karakteristika ved et praksi­ sfællesskab. Et grundlæggende engagement i arbejdet med det valgte problem er derfor helt centralt for gruppen som helhed. Mi­ kael Csikszentmihalyi har i mange år forsket i den engagerede ind­ sats, som han beskriver med "flow" (Csikszentmihalyi 1997). Flow­ tilstanden opnås i de tilfælde, hvor udfordringerne er tilpasset kom­ petencerne, hvor udfordringerne hverken er for store eller for små. Hvis vi relaterer dette til ovenstående strategier, udtrykker flowtil­ standen en interessant balance imellem udnyttelse og udvidelse af kompetencer (Csikszentmihalyi 1997).
					- En måde at uddelegere ud fra engagement i en flowoptik kunne fx være ved at danne undergrupper, hvor man bevidst sammensæt­ ter personer, der vil udnytte og udbygge kompetencer, med perso­ ner, som primært er interesseret i at opbygge kompetencer. Det er her helt centralt, at "novicen" er klar til at udfordre "eksperten" på hendes viden ved at stille spørgsmål. I sådanne situationer vil det ofte forholde sig således, at "eksperten" bliver udfordret i en sådan grad, at hun ligeledes har brug for at udvikle sine kompetencer for fortsat at kunne fremstå som ekspert. Samtidig vil mange opleve, at der i høj grad er læring forbundet med at skulle forklare et gi­ vet emne til andre. Når man pludselig skal til at italesætte sin viden, skaber det ofte en ny og mere dyb forståelse af emnet. At dele ar­ bejdsopgaver ud fra engagement kan således ikke alene skabe flow i arbejdet, men også gensidig læring.
			- **Afrunding** ^^72^^
			  collapsed:: true
				- Vi har i dette kapitel præsenteret en række styringsredskaber, som bygger på vores erfaringer fra projektarbejder, vi selv har indgået i, samt fra grupper, vi har vejledt. Selvom vi, og vores studerende, har haft god brug af disse redskaber, er det imidlertid vigtigt at huske på, at der ikke findes en rigtig måde at styre et projekt på. Den rig­ tige tilgang, og dermed de bedste redskaber, afhænger helt og hol­ dent af de konkrete projektdeltagere. Nogle har brug for mere fly­ dende grænser for at kunne tænke frit, mens andre først handler, når de har en struktur at handle ud fra. Det handler i høj grad om at finde sine egne veje - og dermed også de måder at arbejde med pro­ jektstyring på, som man selv og gruppen kan trives under. I den for­ bindelse er det essentielt, at man tidligt i forløbet i gruppen får dis­ kuteret og fundet frem til en fælles forståelse og et fælles udgangs­ punkt. I mange sammenhænge kræver det, at man er villig til at eks­ perimentere og give nye metoder en chance for at finde frem til de bedste styringsværktøjer i den aktuelle situation. Faktisk kan det vise sig både lærerigt og sjovt at eksperimentere med projektsty­ ringsværktøjer, og endelig kan kompetencer i projektledelse og pro­ jektstyring vise sig særdeles værdifulde i et karriereperspektiv, hvil­ ket vi uddyber i #KAPITEL8 .
	- #KAPITEL4 ^^73^^
	  collapsed:: true
		- **OPSTART AF SAMARBEJDET** ^^73^^
		  collapsed:: true
			- Som beskrevet i #kapitel1 er det problembaserede projektarbejde ofte bygget op om mindre projektgrupper, hvor man i fællesskab arbej­ der med det valgte problem. Gruppearbejdet rummer en række for­ dele  læringsmæssige såvel som produktionsmæssige. I langt de fle­ ste tilfælde er det både energigivende og inspirerende at samarbejde om et fælles mål. Således oplever de fleste studerende på PBL-base­ rede uddannelser, at gruppearbejdet bliver en vigtig del af deres stu­die og læringsmiljø.
			- Vi er alle trænede i at indgå i grupper. Vi fødes ind i en gruppe, nemlig familien, og i løbet af vores liv bevæger vi os (i reglen gan­ ske uproblematisk) ind og ud af en række forskellige grupperinger. Vi har således stor erfaring med at indgå i større eller mindre so­ ciale netværk. Faktisk er vores erfaringer så omfattende, at vi sjæl­ dent tænker over, hvad vi gør: hvordan vi bevæger os ind i en ny so­ cial gruppering, hvordan vi positionerer os, og hvordan vi under­ støtter fællesskabet. Der sker af sig selv, fordi det ligger på rygraden. Det faktum, at de fleste af *os *er ganske gode til at arbejde i grupper, rummer imidlertid også kimen til en udfordrende problematik, når gruppearbejdet henlægges til en uddannelsesinstitution. For selvom vi er dygtige og erfarne udi samarbejdets kunst, er det ikke altid, det lykkes så godt, som vi kunne ønske.
			  Samarbejde kræver koordination og opmærksomhed på netop samarbejdsprocessen. Imidlertid kan vi have en tendens til at overse dette aspekt, fordi vi er så erfarne. Vores ekspertise i at indgå i so­ ciale relationer medfører, at man kan have en tendens til at springe over spørgsmålet om, hvordan gruppen skal samarbejde, for at gå direkte til det, der ofte fylder i bevidstheden - problemet og projek­ tet. Dette kan dog vise sig problematisk, eftersom det gode samarbejde ^^74^^ ikke altid kommer af sig selv. Ligesom en cykelkæde, der skal smøres for at fungere optimalt, kræver gruppearbejdet også løbende vedligeholdelse for at blive så effektivt som muligt. Det er afgørende betydning, da et effektivt gruppearbejde er en forudsætning for et godt produkt.
			- Derfor vil vi i de følgende to kapitler beskæftige os med gruppearbejdet og give en række bud på, hvordan en projektgruppe kan søge at optimere gruppens (sam)arbejdsproces. I dette kapitel skal vi se på, hvordan man kommer i gang med gruppearbejdet, her­ under hvordan man kan etablere en samarbejdsaftale i gruppen og med vejlederen. I næste kapitel fremhæver vi en række punkter, som kræver opmærksomhed og handling for at sikre opretholdelsen af et godt og givende samarbejde.
			- **Godt begyndt - halvt fuldendt**	^^74^^
			  collapsed:: true
				- Der kan være forskellige anledninger til, at en projektgruppe bli­ ver dannet, hvilket skaber forskellige udfordringer i etableringen af gruppen. Hvis gruppen er etableret administrativt (altså fra studi­ ets side), kan der være stor variation i interessefelter og i tilgangen til gruppearbejdet. De sociale relationer vil være nye, og de skal derfor først udforskes. Omvendt kan en gruppe også være dannet ud fra et fælles fagligt engagement, kendte sociale relationer og allerede etab­ lerede arbejdsrutiner. Selvom det sidste måske lyder tillokkende, er det ikke i alle tilfælde synderligt udviklende at gentage de samme samarbejdsrelationer mange gange gennem et studie. Specielt ikke når man ser projektarbejdet som led i en proces, der giver de stude­ rende lejlighed til at opbygge og afprøve forskellige kompetencer in­ den for kommunikation, samarbejde og projektledelse - kompeten­ cer, som er væsentlige i relation til det senere erhvervsarbejde (se ka­ pitel 8). Omvendt kan det selvfølgelig være fristende at arbejde sam­ men med nogen, man ved, at man arbejder godt sammen med, hvil­ ket kan øge sandsynligheden for en god proces og et godt produkt. Der kan således være flere parametre at tage højde for, når man begiver ^^75^^ sig ind i en gruppedannelsesproces. Der er ikke en tilgang el­ ler strategi, der kan siges at være mere rigtig end andre. Det vigtige er, at man som studerende overvejer, hvad man vil inden gruppe­ dannelsen (i de tilfælde, hvor man har indflydelse på denne). Fx ud fra følgende spørgsmål: "Hvilken gruppe giver mig mulighed for at få opfyldt mine faglige ambitioner og interesser? Hvordan kan jeg i dette semester og gennem denne gruppeproces udfordre mig selv og dermed få opfyldt mine egne læringsmæssige ambitioner?"
				- Uanset om en projektgruppe er sammensat af underviserne eller dannet på baggrund af de studerendes initiativ, er en af de store udfordringer at skabe synergi på baggrund af projektdeltagernes forskellighed og samtidig understøtte det psykiske arbejdsmiljø i gruppen. Uden synergi i forskellighederne kan gruppen ikke arbejde mod et fælles mål i en "organisatorisk læreproces", hvor summen af arbejdet overstiger summen af de enkelte bidrag.
			- **Projektgruppen som organisatorisk enhed og praksisfællesskab** ^^75^^
			  collapsed:: true
				- Med termen "organisatorisk læreproces" har vi også introduceret et bestemt blik på projektgruppen, nemlig det forhold, at gruppen kan forstås som en organisation. En organisation kan defineres som et socialt interaktionssystem, der er konstrueret med det formål at realisere bestemte opgaver og mål (Stegeager og Laursen 2011). En organisation er altså en formålsbestemt størrelse, der eksisterer, fordi den har noget, den skal. Det kan være at producere gummistøvler, at behandle narkomaner, at sikre lov og orden eller at samarbejde om at løse eller belyse et givet problem. At organisationer - herun­ der projektgrupper - er målstyrede fællesskaber, er særdeles vigtigt at holde sig for øje, eftersom et af de første organisatoriske krisetegn er, at gruppen mister fokus på opgaven eller målet. En organisation uden en klar opgave og uden et klart mål er en organisation, der er på nippet til at kollapse. Derfor er det vigtigt, at man som projekt­ gruppe fra starten gør sig klart, hvad der er gruppens mål, og bruger ^^76^^ denne forståelse som rød tråd gennem projektarbejdet. Således kan man altid spørge sig selv: "På hvilken måde medvirker denne akti­ vitet til at gruppen bevæger sig tættere på sin egen målopfyldelser?" For at organisationen (projektgruppen) skal blive i stand til at nå sine mål, kræver det i langt de fleste tilfælde, at denne særlige organisation gennemgår en organisatorisk læreproces, der sætter organisationen i stand til at gøre noget, den ikke kunne forud for denne proces (Laursen 2011). Dette er netop projektarbejdets grundide, og derfor er det værd at se nærmere på den organisatoriske læreproces. I den organisatoriske læreproces skal de studerende *fremskaffe* viden, *integrere* denne i en gruppe, så der skabes et fælles vidensgrundlag> i fællesskab *fortolke *den etablerede viden> så den giver mening for gruppen, og på denne baggrund nå til beslutninger om *handling* (Dixon 1999). Denne handling vil medføre ny viden og dermed bidrage til den organisatoriske læreproces> jf. figur 4.1
				  collapsed:: true
					- ![image.png](../assets/image_1672703644883_0.png)
				- ^^77^^ Den organisatoriske læreproces sætter fokus på fællesskab, mening og praksis - et perspektiv, som genfindes i Etienne Wengers (1998) sociale læringsteori. I denne beskriver han, hvorledes læring hviler på et socialt fundament i form af såkaldte praksisfællesskaber. Prak­ sisfællesskaber er lærende fællesskaber, der er bygget op omkring en bestemt praksis. Det vil sige, at læringen knytter sig til handling, eller rettere: vi lærer, mens vi udfører den organisatoriske opgave. Wenger tilføjer dog et væsentlig aspekt, der udvider det billede, som Dixon tegner, idet han pointerer, at læring gennem deltagelse i prak­ sisfællesskaber er tæt forbundet med udvikling af den enkeltes *iden­ titet. *På denne vis medfører det forhold, at vi lærer noget, at vi sam­ tidig forandrer vores forhold til os selv. Læring ændrer vores per­sonlige udviklingshistorier inden for rammerne af vores fællesska­ ber (Illeris 2000 og 2013). Således er gruppen eller praksisfællesskabet, ifølge Wenger, ikke blot arnestedet for produktion, men ligeledes et socialt rum for gensidig læring og personlig udvikling. Med dette udgangspunkt kan en projektgruppe defineres som et praksisfællesskab, der ud fra et fælles engagement gennemløber organisatoeiske læreprocesser med det formål at løse en fælles defineret opgave og skabe personlig udvikling.
				- På vejen mod etableringen af et velfungerende praksisfælles­ skab er det gamle ordsprog "Godt begyndt, halvt fuldendt" meget sigende. Det er vores erfaring, at de grupper, som får afstemt deres forventninger, udpeget retningslinjer for deres samarbejde og er bevidste om den enkeltes personlige udvikling, indhenter arbejdsindsatsen ved denne planlægning tifold i løbet af processen. Det er langt bedre at forebygge end at helbrede og på bagkant forsøge at få et samarbejde rettet op og tilbage på sporet. Vi anbefaler derfor altid, at gruppen så hurtigt som muligt i forløbet får *afklaret forventninger *og får udarbejdet en *samarbejdsaftale *både internt i gruppen og med vejleder. Dette arbejde skal vi derfor se på i de følgende afsnit.
			- **Forventningsafklaring er første skridt**	^^78^^
			  collapsed:: true
				- Længerevarende sociale relationer er baseret på en dybere forståelse af de andre parters personlighed og verdensopfattelse (Hayes 1993). Et projektforløb> hvor en gruppe samarbejder over et semester eller mere> må betegnes som en længerevarende social relation, hvor en dybere forståelse af den enkelte er en forudsætning for at planlægge, hvordan man kan udnytte, at alle bringer noget forskelligt ind i fæl­ lesskabet. Det er derfor vigtigt, at gruppen lader en forventningsaf­ klaring danne grundlaget for en første drøftelse, der skal medvirke til at skabe en fælles forståelse af fællesskabets styrker og potentia­ ler, samt en retning for det videre arbejde. En forventningsafstem­ ning er således et vigtigt skridt i arbejdet med at definere praksisfæl­ lesskabets mål.
				- Vi foreslår, at den indledende forventningsafstemningsproces ta­
				- ger udgangspunkt i følgende fen1 spørgsmål, der behandles i plenum på et af de første gruppemøder:
				-
				- *Spørgsmål **1: **Hvem er vi, og hvorfor er vi her?*
				  Her handler det om at få etableret et indgående kendskab til hinanden. For at samarbejdet skal lykkes, må der være et vist omfang af tillid og gensidig forståelse til stede. En sådan forståelse forudsætter, at man kender dem, man arbejder sammen med. At man ved noget om dem, og at de ved noget om en. Inddrag derfor ikke kun para­ metre, som er så upersonlige, at du kan finde dem i folkeregistreret - såsom navn, alder, geografisk tilknytning osv. - men fortæl også no­ get, der i lidt højere grad hører til dit private jeg: Hvad har du indtil nu taget af uddannelse, og hvorfor har du valgt din nuværende ud­ dannelse? Giv et eksempel fra dit tidligere studieliv> hvor du har haft det godt i en gruppe - hvorfor fungerede det godt? Hvilke interesser har du uden for studiet? Osv.
				- *Spørgsmål **2: **Hvad kan vi, hvad vil vi, og hvad må vi?*
				- Her handler det om at få etableret en kompetenceprofil for hvert af gruppemedlemmerne> få ønsker til udvikling af kompetencerne og ^^79^^ at få forholdt dette til de rammer, studieordningen giver for semestermodulet. Hver enkelt skal skrive tre til fire punkter, som man betragter som ens stærke sider. Endvidere angiver man, hvilke områder man gerne vil udvikle i løbet af projektarbejdet. Dette noteres ned på et fælles ark, hvorved man får et overblik over praksisfæl­ lesskabets samlede kompetencer og udviklingsmål. Dette kan også bruges til at understøtte uddelegering af opgaver efter kompetence (som beskrevet i #KAPITEL3 ).
				- *Spørgsmål **3: **Hvor langt er vi villige til at gå?*
				  Her handler det om at etablere en ressourceprofil, hvad angår arbejdstid, holdning til inddragelse af weekender/ferier, fleksibilitet i forhold til typen af opgaver samt prioriteringen imellem det fælles projekt og individuelle afleveringer (se endvidere #kapitel3 om ar­ bejdsfordeling). Dette spørgsmål kan ofte være et omdrejningspunkt for fremtidige konflikter (se #kapitel5 ), såfremt det ikke behandles tidligt i gruppeprocessen, eftersom der i mange grupper kan være stor forskel på, hvor megen tid og energi hvert enkelt gruppemedlem har mulighed for og er villig til at lægge i projektarbejdet. Er dette ikke afklaret på forhånd, kan der opstå stor irritation og frustration over de andre projektmedlemmers arbejdsindsats eller mangel på samme. Imidlertid handler drøftelsen af dette spørgsmål ikke kun om at "vride så meget arbejdskraft" ud af hvert enkelt gruppemed­ lem som muligt, men i lige så høj grad om at få en snak om, hvor­ dan man kan opnå en fornuftig balance mellem arbejdsliv og privat­ liv. En gruppe, der kører for stramt, og som ikke giver tid til at samle energi til arbejdet uden for gruppen, kan køre træt i længden - både i forhold til det sociale og i forhold motivationen for projektet. Intet er særlig sjovt, hvis det er det eneste, man foretager sig dagen lang.
				- *Spørgsmål 4: Hvad betragter vi som en god gruppe?*
				- Her handler det om at få etableret et værdigrundlag, der kan danne udgangspunkt for løbende evaluering af gruppens arbejde (se #kapitel7 ). I kortlægningen af hvert gruppemedlems værdigrundlag kan det ^^80^^ være relevant at komn1e med konkrete beskrivelser af de værdier, som gruppen er enige om. Eksempelvis kunne man have en værdi, som hedder "åben og ærlig kommunikation". Det er nok de færre­ ste, som ikke går ind for åben og ærlig kommunikation, men hvad vil det egentlig sige? Hvordan kan man se, at gruppen rent faktisk praktiserer åben og ærlig kommunikation? For at undgå, at værdier bare bliver tomme floskler uden egentligt indhold, og dermed uden betydning for gruppens arbejde, er det vigtigt at konkretisere og ek­ semplificere værdierne. Eksempelvis kunne man som tillæg til vær­ dien «åben og ærlig kommunikation" skrive følgende forklaring:
				  collapsed:: true
					- Vi lader alle få mulighed for at komme frem med deres holdning, inden vi træffer beslutninger.
					- Vi må gerne kritisere hinandens arbejde, men det er vigtigt, at dette gøres i en ordentlig tone, og at man samtidig fremkommer med konstruktive ændringsforslag.
					- Vi bestræber os på ikke at dømme hinanden, men i stedet at spørge ind til de andres forståelser og tanker.
				- Her handler det om at få lagt en linje i forhold til, hvordan gruppens samarbejde skal fungere (et emne, vi uddyber i #kapitel5 ). I denne sammenhæng er det vigtigt at få afklaret, hvordan gruppen skal kommunikere, hvordan der skal arbejdes med at fremme et godt ar­ bejdsmiljø i gruppen, og hvordan eventuelle konflikter skal håndte­ res. Men det er også væsentligt at få afklaret, hvordan gruppen op­ når en god balance, så den både fungerer godt socialt og arbejds­ mæssigt i forhold til at opfylde projektets mål.
				- Arbejdet med de fem spørgsmål
				- I selve gennemgangen af de fem spørgsmål kan det anbefales, at gruppen udpeger en ordstyrer, der kan lede processen og samtidig sikre, at tiden overholdes. Processen må ikke blive for lang, men samtidig er det vigtigt, at der plads til hvert enkelt punkt. Ved hvert ^^81^^ punkt anbefaler vi, at hvert gruppemedlem bruger ca. 10 minutter til at forberede et lille oplæg på omkring tre minutter. Her er det vigtigt, at hver enkelt forbereder oplægget i punktform, fx på post­ it-sedler, så resultaterne til slut kan samles i et fælles dokument, der kan danne udgangspunkt for en egentlig samarbejdsaftale (se ne­ denfor). Tag en runde om bordet, og fremlæg. Ordstyreren bør give tid til opfølgende spørgsmål, men uden at give plads til andres erfa­ ringer - hver har sin tur. Husk at samle stikordene og at lave en lille profil på hver. Erfaringsmæssigt er det begrænset, hvad vi kan huske fra introduktionsrunderne, hvis det ikke kommer ned på papir. En sådan forventningsafklaringsproces kan godt vare en formiddag (to­ tre timer). Det kan synes af meget, men i mange tilfælde viser disse timer sig at være en fornuftig investering.
			- **Fra forventningsafstemning til samarbejdsaftale**	^^81^^
			  collapsed:: true
				- En forventningsafklaring kan forstås som en måde, hvorpå projektgruppen (praksisfællesskabet) søger at integrere de enkelte medlem­ mers viden i gruppen og derved gøre det til fællesskabets viden. Ef­ter denne proces er næste skridt at forankre den frembragte viden gennem en fremadrettet, kollektiv meningsforhandling. Denne me­ ningsforhandling skal munde ud i retningslinjer for kollektiv hand­ ling: en konkret samarbejdsaftale. Samarbejdsaftalen kan med for­ del struktureres med udgangspunkt i nedenstående elementer:
				  collapsed:: true
					- **Samarbejdsaftalens elementer** ^^81^^
					  collapsed:: true
						- Aftaler om organisering af arbejdet (se #kapitel3 ), fx ift. arbejdsde­ ling, arbejdstid, logbog, tidsplaner, mødeledelse, prædefinerede rol­ ler (sekretær, ordstyrer, kontakt til vejleder osv.) og filhåndtering (se #kapitel6 ).
						- Aftaler om gensidighed i samarbejdet, fx i forhold til mødetider, deadlines, indberetning af sygdom, brug af grupperum til andre aktiviteter end arbejde (fx computerspil eller andet), sociale akti­ viteter, oprydning i grupperummet samt mere bredt kommunikationen ^^82^^ i gruppen og konfliktforebyggelse (se #kapitel5 ).
						- Aftaler om at understøtte personlig udvikling, fx igennem "peer learning-aktiviteter", samt ved at eksperimentere med nye roller og læringsstile (se #kapitel5 ).
						- Beskrivelse af, hvorledes uenigheder og konflikter skal håndte­ res (se #kapitel5 ).
						- Fastlæggelse af milepæle (se #kapitel3 ), som beskriver, hvornår og hvordan der skal følges op på samarbejdsaftalen. En løbende evaluering (se #kapitel7 ) sikrer, at aftalens aktualitet og relevans bevares gennem hele projektperioden.
					- Det er vores erfaring fra mange år som vejledere af projektgrupper, at en gennemarbejdet samarbejdsaftale er et vigtigt redskab, der både kan understøtte gruppens samarbejde gennem forløbet, fore­ bygge konflikter samt medvirke til, at de konflikter, der alligevel måtte opstå, ikke udvikler sig til uoverstigelige problemer.
					  På trods af dette forhold oplever vi ofte, at nyetablerede grupper kan have en tendens til at springe kontraktarbejdet over, eller i hvert fald kun behandle dette indledende arbejde ganske overfladisk. Dette kan der være flere grunde til. Som nævnt i #kapitel3 har ny­ etablerede projektgrupper ofte stor lyst til at komme i gang med "det egentlige arbejde", altså projektet. I den forbindelse kan det føles som en unødig distraktion, og lidt af en omvej at((sidde og snakke om", hvordan man skal arbejde, og hvad man egentlig forstår ved godt arbejde. Endvidere kan nogle synes, at det føles lidt underligt at bruge tid på at snakke om, hvordan man gerne vil have det sammen. Det er ikke noget, man nødvendigvis er vant til, og denne oplevelse af at være på ukendt grund kan ligeledes medføre, at man skynder sig videre til det, alle i langt højere grad kender til - nemlig det kon­ krete, praktiske projektarbejde. Endelig kan det også være følsomt at snakke om, hvordan man eksempelvis forebygger konflikter, ef­ tersom man dermed implicit antager, at der kan opstå konflikter i gruppen. En sådan implicit forståelse kan være vanskelig at forholde sig til og acceptere for den nyetablerede gruppe, der stadig befinder sig i, hvad psykologerne Lenneer-Axelson og Thylefors (1993) ^^83^^ betegner som "the honeymoon phase". En fase i gruppens liv, som i høj grad bærer præg af en idealisering af gruppen, dens medlemmer og gruppens fremtid.
					- Der er således nogle dybereliggende mekanismer, der modsæt­ ter sig kontraktarbejdet. Derfor er det vigtigt, at processen omkring forventningsafklaring, forhandling og etableringen af en sam­ arbejdsaftale betragtes som en proces, der er fokuseret på at skabe rammerne for et effektivt praksisfællesskab. Det er ikke noget, grup­ pen skal gøre for sjov, men for at sikre, at processen forløber så godt som muligt, og at projektgruppen (praksisfællesskabet) derved for­ øger sine muligheder for at forfølge og nå sine mål på succesfuld vis. Endelig er det vigtigt, at samarbejdsaftalen skrives ned. En mundtlig aftale vil blive mindre og mindre betydningsfuld, fordi man med tiden glemmer de konkrete aftaler og de specifikke mål. Den bliver til en anekdote, som huskes forskelligt af gruppemedlem­ merne. En skriftlig aftale kan man derimod finde tilbage til igen og igen, hvorved den kan blive et aktivt og hjælpsom samarbejdsred­skab.
					- Når første kontraktudkast er udformet, kan det være en god ide at få nogle andre øjne på kontrakten. Derfor anbefaler vi, at man sender kontrakten til den vigtigste eksterne samarbejdspartner, nemlig gruppens vejleder, som kan kommentere og give indspark på baggrund af hendes erfaring med tidligere kontrakter. Samtidig kan dette også danne udgangspunkt for en snak om samarbejdsrelatio­ nen mellem gruppen og vejleder, hvilket er emnet for det næste af­ snit.
			- **Samarbejdsaftalen med vejleder**	^^83^^
			  collapsed:: true
				- Den tætteste eksterne samarbejdsrelation er ofte samarbejdet med vejlederen. En vejleder bliver tildelt en gruppe baseret på dennes fag­ lige kompetencer. Alle vejledere bør således være fagligt kompetente i forhold til at vejlede gruppen inden for den specifikke temaramme, men der kan være store forskelle i den tilgang, den enkelte vejleder ^^84^^ har til samarbejdet med en gruppe. Vejlederne kan være forskellige i deres forberedelse, i deres involvering i gruppens arbejde og i de krav, de stiller til gruppen angående levering af arbejdsblade, dags­ ordener osv.
				- Men vejledere er også professionelle, i og med at de kan påtage sig forskellige strategier i deres vejledning - de udfører situeret vejled­ ning (Kolmos m.fl. 2008). Vejledere tilpasser sig ofte gruppens situ­ ation, og derfor kan to grupper opfatte en og samme vejleder meget forskelligt. Der er dog gode muligheder for, at man som gruppe kan påvirke den måde, vejledningen foregår på, og en god måde at itale­ sætte dette er ved at arbejde med vejledertyper og diskutere med vej­ lederen, hvilken type vejledning gruppen stiler efter i de forskellige projektfaser.
				  Tofteskov (1996) har præsenteret fire vejledertyper, som mange grupper har fundet anvendelige til illustration og diskussion af vej­ ledningen: proces-, produkt-, laissez faire- og kontrolvejlederen. De enkelte vejledertyper forekommer sjældent i ren form, men i forhold til at igangsætte en god diskussion omkring vægtningen er forståel­ sen af hver type i sin rene form væsentlig.
				- *Procesvejlederen *er meget fokuseret på at facilitere de studeren­
				- des proces. En god procesvejleder er således en vejleder, der så at sige skubber de studerende rundt i den organisatoriske læreproces. Pro­ cesvejlederen giver flere spørgsmål end svar, da de studerendes re­ fleksion over teori og metode i projektet vægtes højere, end at de stu­ derende står tilbage med et fejlfrit produkt, så længe de studerende er i stand til at reflektere over deres fejltrin. Der er derved stort fo­ kus på, at de studerende skal lære af egne erfaringer. Risikoen ved procesvejledning er, at gruppen bliver i tvivl om, hvorvidt de i sidste ende vil ende med et produkt, som de er tilfredse med, hvilket kan have indflydelse på deres motivation. For procesvejledere er målet ingenting, mens vejen er alt.
				- *Produktvejlederen *er resultatorienteret og har derfor stor fokus
				- på den endelige dokumentation og løsningen af problemet (produktet). Typisk vil gruppen føle, at de er i "mesterlære", hvor den mere ^^85^^ erfarne vejleder udstikker retningslinjer i forhold til, hvordan grup­ pen skal få en god rapport. Dette kan føre til projektrapporter af hø­ jere kvalitet, da vejlederen har større erfaring med rapportskrivning end gruppen. Da produktvejlederen involverer sig på denne måde, er der imidlertid risiko for, at vejlederen kommer til at opleve et stort ejerskab over projektet, hvilket potentielt kan føre til, at gruppen ikke lærer at arbejde selvstændigt. Da vejlederen er meget produkt­ orienteret, er det omtrent den omvendte verden i forhold til proce­ svejlederen - vejen er ingenting, målet er alt.
				- *Laissez faire-vejlederen *er fokuseret på, at de studerende tager an­
				  svar for egen læring. Vejlederen betragter sig selv som et sikkerheds­ net, som kan tage imod, hvis de studerende oplever, at de er ved at ''falde ned fra linen". Laissez faire-vejlederen er derfor afventende og lader de studerende om at tage de fleste initiativer, hvorfor der ved denne vejledningsform er fare for, at gruppen opfatter vejlede­ ren som uinteresseret. Omvendt har gruppen i vid udstrækning mu­ lighed for at trække projektet i den retning, de måtte ønske - og ad­ spurgt vil vejlederen typisk rose dem for deres initiativ uden dog nødvendigvis at sikre, at projektet ligger inden for studieordningens læringsmål - det er jo de studerendes ansvar. Med den udstrakte fri­ hed følger dermed et udstrakt ansvar.
				- *Kontrolvejlederen *går modsat laissez faire-vejlederen ikke ind for
				- frihed under ansvar. En kontrolvejleder ser det derimod som sin fornemste opgave at sikre, at alle i gruppen kan leve op til de tilsigtede læringsmål. Tilgangen til læring er "trial and error". De studerende skal prøve sig frem, og så korrigeres af vejlederen, for derved at lære af deres fejl. Kontrolvejledning i sin reneste form kan medføre, at gruppen oplever projektperioden som en lang eksamen, hvilket kan betyde, at gruppen vil tage afstand fra vejlederen. Omvendt vil grup­ pen typisk være afklaret i forhold til kravene til dem ved den afslut­ tende eksamen, der i princippet ikke adskiller sig markant fra vej­ ledningsmøderne.
				- Med et kendskab til disse vejledertyper er det muligt for gruppen at drøfte, hvilken type vejledning de ønsker i hvilke faser af projektet ^^86^^ hvilket de efterfølgende kan fremlægge for vejlederen som oplæg til gensidig drøftelse. Denne forberedelse kan fx ske ved at illustrere ønsket til vejlederen i et diagram (figur 4.2). I diagrammet nedenfor har en gruppe softwarestuderende opdelt projektet i tre faser: ana­ lyse, design og implementering, og de har skitseret, hvilken form for vejledning de ønsker ved indgangen/udgangen af hver fase.
				  collapsed:: true
					- ![image.png](../assets/image_1672704733291_0.png)
				- Diagrammet kan således bruges som et værktøj, med hvilket grup­ pen kan forsøge at illustrere, hvor meget de enkelte former for vejledning i deres øjne bør fylde i de enkelte faser. Imidlertid vil der (som tidligere nævnt) være forskel fra gruppe til gruppe på, hvad man vil opleve *som *hjælpsom vejledning. Der findes ikke en rigtig måde at udfylde diagrammet på. Da det samtidig er umuligt at for­ udsige et projektforløb, eftersom mål og midler i det problembase­ rede arbejde er dynamiske og dermed konstant under revision, vil det være en fejl at betragte diagrammet for ønsket vejledning som et ufravigeligt ideal. Det skal derimod opfattes som et udgangs­ punkt for dialog imellem vejleder og studerende og et løbende referencepunkt ^^87^^ igennem projektperioden - og er således mere et oplæg til dialog om gensidige forståelser og forventninger end en egentlig plan.
				- **Fra aftale til kontrakt** ^^87^^
				  collapsed:: true
					- En anden måde at få klarhed over forventninger til vejleder på kan være at samle op på erfaringer fra tidligere vejledningsrelationer og dermed skabe bevidsthed om, hvordan disse erfaringer afspejles i forventningerne til den nye vejlederrelation. Hvis man tidligere har været i en vejlederrelation, som man har oplevet som yderst givende, er der naturligvis god grund til at gentage noget af det, der virkede tidligere. Når vejlederrollen på denne måde personificeres i kraft af ens tidligere erfaringer, bliver bevidstheden om den hjælpsomme vejledning ofte mere konkret, og dermed bliver det nemmere at pege på ønsker til vejlederen. Et eksempel kan være, at en tidligere vejle­ der i god tid informerede om, hvornår vedkommende ikke var til­ gængelig på grund af ferie, konferencer eller en periode med spids­ belastning. Med dette in mente kan gruppen bede en ny vejleder om på samme vis at give sådanne informationer i så god tid som mu­ ligt. Når gruppens perspektiver på god vejledning fremlægges for den nye vejleder, giver det ofte et godt udgangspunkt for dialog. Man skal ikke forvente (eller ønske sig), at den nye vejleder straks og ganske ukritisk lægger sin normale vejledningsstil fra sig og gi­ ver sig hen til alle gruppens ønsker. Derimod kan gruppens fremstilling fungere som udgangspunkt for en snak om, hvad henholdsvis gruppen og vejlederen forstår ved god vejledning, hvorved man kan udvikle sin forståelse for den andens synspunkter og holdninger til gavn for det videre samarbejde.
					- Diskussionen om vejledningsrelationen kan i sidste ende munde ud i en samarbejdsaftale med vejleder.
				- **Elementer** **til** **samarbejdsaftale** **med** **vejleder** ^^87^^
				  collapsed:: true
					- Hvor ofte kan vi forvente vejledermøde?
					- ^^88^^ Hvor lang tid i forvejen skal vi have aftalt møder?
					- Hvad er forventningerne til mødeledelsen, som fx til dagsorde­ ner, referater, ordstyrer?
					- Hvad forventes vi at sende af materiale til forberedelse ud over tekst til rapporten: billeder af tavle, referater fra gruppemøder, opdaterede tidsplaner, gruppens noter osv.
					- Hvor færdig skal en tekst være, før den kan sendes til vejleder? Hvor meget læsevejledning skal der være til de tekster, der sendes?
					- Hvor mange gange vil vejlederen se den samme tekst?
					- Hvornår skal vejlederen have teksten for at sikre en fornuftig for­ beredelse?
					- I hvilket filformat foretrækker vejlederen teksten?
				- På samme vis som ved gruppens samarbejdsaftale anbefaler vi, at samarbejdsaftalen med vejlederen skrives ned og godkendes af alle parter.
			- **Afrunding** ^^88^^
			  collapsed:: true
				- Inden vi afslutter dette kapitel, er der et sidste punkt vedrørende disse forskellige skriftlige aftaler, der er vigtigt at forholde sig til. Når man har færdiggjort de forskellige samarbejdsaftaler, er det nemlig vigtigt at give dem et realitetstjek. Fremstår aftalerne rea­ listiske og gennemførlige? Er det i højere grad et nytårsforsæt eller idealbetragtninger, man har produceret? I så fald er der stor sand­ synlighed for, at det går samarbejdsaftalen, som det går med de fle­ ste andre nytårsforsætter! Et andet væsentligt forhold at holde sig for øje er, at samarbejdsaftalerne skal være så konkrete, at gruppen kan evaluere (se #kapitel7 ) på, om aftalerne rent faktisk bliver overholdt. En aftale om et godt samarbejde er jo i princippet udmærket, men hvis "det gode samarbejde" ikke konkretiseres, kan der være mange fortolkninger heraf, hvilket i sidste ende kan lede til misforståelser, uenigheder og dermed alt andet end et godt samarbejde. Mere om dette i næste kapitel.
	- #KAPITEL5 ^^89^^
	  collapsed:: true
		- **SAMARBEJDE - FRA HENSIGT TIL HANDLING** ^^89^^
		  collapsed:: true
			- Når samarbejdsaftalen er på plads, har gruppen fået et pejlemærke for interaktionen i gruppen. Dette er et vigtigt skridt, men langt fra en garanti for et succesfuldt samarbejde og et vellykket projekt. Samarbejdet kræver en fortsat opmærksomhed gennem hele forlø­ bet for på denne vis at sikre, at aftaler overholdes og løbende ud­ vikles. Derfor vil vi i dette kapitel sætte fokus på det gode samar­ bejde samt på, hvorledes man kontinuerligt kan arbejde på at finju­ stere og optimere samarbejdet. Først vil vi belyse, hvordan samar­ bejde kan betragtes som et velfungerende samspil mellem forskel­ lige roller og mellem henholdsvis det sociale og det opgaverelate­ rede. Herefter vi se nærmere på kommunikationen i gruppen som den lim, der binder rollerne sammen til en helhed og danner den velfungerende gruppe. Det er dog ikke altid, at kommunikation og samarbejde forløber gnidningsløst, hvorfor vi i det sidste afsnit giver et bud på, hvordan man kan spotte og håndtere usunde konflikter, hvis de opstår. Som en afrunding på kapitlet diskuterer vi samarbej­ det ud af gruppen.
			- **Samarbejde som et samspil af roller**	^^89^^
			  collapsed:: true
				- Roller kan betegnes *som *adfærdsmønstre, som vi grundet egne el­ ler andres forventninger forsøger at følge mere eller mindre bevidst. Roller er som jakker, vi kan tage af og på alt efter situationen. Der­ med er en rolle også noget ganske andet end vores personlighed, som så at sige hænger ved. Jakkerne kan føles for store (vi kan ikke udfylde rollen), for små (rollen giver os ikke mulighed for at udleve ^^90^^ vores engagement), for kedelige (set i forhold til det, vi forventede) osv. En jakke kan være passende til en lejlighed, men komplet upas­ sende til en anden - og personer har, alt afhængigt af deres tøjstil, særlige præferencer, hvad angår de jakker, de vælger at bære.
				- Belbin (2005) har gennem sin forskning af arbejdsgrupperidentificeret ni forskellige teamroller, som hver for sig beskriver måder, hvorpå man kan bidrage til en gruppes arbejde. De ni roller grup­ perer sig i henholdsvis tænkeroller, handleroller og sociale roller (se også figur 5.1):
				  collapsed:: true
					- *Tænkeroller *omfatter den kreative idemand, den nøgterne og objektive analysator og den koncentrerede og fagligt engagerede specialist.
					- *Handleroller *omfatter den dynamiske og rastløse opstarter, den disciplinerede og pålidelige organisator samt den omhyggelige og vedholdende afslutter.
					- *De sociale roller *omfatter den tillidsfulde og selvsikre koordina­ tor, den dynamiske og fleksible formidler og den entusiastiske og udadvendte kontaktskaber.
				- Folk med præference for en tænkerolle er i høj grad optagede af at udvikle ny viden, skabe andre muligheder og finde nye perspektiver på det eksisterende. De er således optagede af at udvide projektgrup­ pens faglige horisont. Folk med præference for handlerollerne vil i mange sammenhænge blive opfattet som gruppens arbejdsmænd/ kvinder. De er i høj grad fokuserede på at gøre noget og påtager sig ofte mange opgaver af praktisk karakter. Eksempelvis vil det ofte være en person med præference for de handleorienterede roller, der melder sig til at tage referat (en skal jo gøre det), eller som står for gruppens primære kontakt til vejleder. Endelig har folk med præ­ ference for de sociale roller særligt fokus på de interpersonelle rela­ tioner i gruppen. Folk med denne præference vil ofte fungere som gruppens integrator, der opererer ud fra en forståelse af, at gruppen ^^91^^ kun kan lykkes med sin udadrettede opgave (projektet), såfremt den lykkes indadtil.
				  collapsed:: true
					- ![image.png](../assets/image_1672705561536_0.png)
				- Belbin pointerer gentagne gange i sine bøger og artikler, at alle ni roller beskriver vigtige måder, hvorpå man som gruppemedlem kan skabe fremdrift og gode resultater for arbejdsgruppen. Den velfungerende gruppe formår således at integrere forskelle og udnytte det forhold, at du kan noget, og jeg kan noget andet. Dermed indeholder den velfungerende arbejdsgruppe både "opgavespecialister" og "sociale specialister (Hogg og Vaughan 2008).
				- **Rollerne** **som** **arbejdsredskab** ^^91^^
				  collapsed:: true
					- Som skrevet ovenfor er der roller, vi har større præference for end andre. Måder at indgå i arbejdsgruppen på, som falder os nemmere end andre måder. Men det forholder sig ingenlunde sådan, at man er "dømt" til en bestemt rolle. Således kan man sagtens være "ar­ bejdsbien" på et semester, mens man på næste semester påtager sig ^^92^^ en mere social og integrerende rolle, fordi dette vil hjælpe gruppen mest. På samme vis kan en og samme person også sagtens håndtere flere forskellige roller. Det er dog væsentligt at erkende, at alle roller ikke kan varetages af en og samme person i et gruppeorienteret pro­ jekt, da et projekt ofte indbefatter en kompleks og distribueret pro­ ces, som skaber synergi imellem ikke-sammenfaldende kompeten­ cer. Det er derfor helt naturligt, at der er teamroller, den enkelte har større flair for, end andre - og tanken med teams er jo netop, at vi kan komplementere hinanden.
					- Belbin understreger i den forbindelse, at den effektive arbejdsgruppe indeholder alle tre hovedgrupper. Vi har brug for såvel tænke- og handleroller som sociale roller for at opretholde en vel­ fungerende arbejdsgruppe. Hvis der ikke er nogen, der værdsætter afslutterens rolle, bliver projektet højst sandsynligt afleveret i en sju­ sket tilstand - og hvis ingen værdsætter idemandens rolle, kan pro­ jektet fremstå gennemarbejdet, men uden nyhedsværdi. Samtidig er det væsentligt at være opmærksom på, at der til hver rolle hører styrker, men også udfordringer for samarbejdet. Eksempelvis kan opstarteren være utålmodig og i værste fald medvirke til at "piske" processen frem uden et ordentligt analytisk grundlag. Afslutteren kan være perfektionistisk selv i fasens første faser og dermed demo­ tivere de andre ved at kritisere halvfærdigt arbejde i detaljen, osv.
					- Det er derfor vigtigt, at man får talt sig til rette om, hvilke kom­ petencer der er brug for i de forskellige faser af et projekt, og der­ med hvilke roller der skal have mere plads end andre på bestemte tidspunkter i projektet. Eksempelvis er det fantastisk med en inspirerende idegenerator i begyndelsen af et projekt, men samtidig kan idegeneratoren nærmest bringe resten af gruppen på vanvid­ dets rand med sine mange forslag og ideer til at gå nye vej, når disse fremsættes på et meget sent tidspunkt i projektet, hvor de øvriges fo­ kus er på at runde af og skabe synteser mellem det allerede eksiste­ rende.
					- Hvis man i begyndelsen af et projekt tager en snak i gruppen med udgangspunkt i Belbins rolleteori, kan man opnå to væsentlige ^^93^^ og samarbejdsoptimerende forhold. For det første kan man få afkla­ ret, hvem der måske kan tænkes at "tage bolden" i forhold til de for­ skellige opgaver, samt hvilke roller ingen umiddelbart finder inte­ ressante, hvorfor gruppen skal være ekstra opmærksomme på, at der er nogle, der tager teten der. Det er væsentligt at hjælpe hinanden med at huske på, at gruppen som et fællesskab også skal passes for at sikre, at produktet bliver så godt som muligt. Ud over at tale om, hvilke roller den enkelte umiddelbart finder interessant, er det også muligt at få kortlagt individuelle rollepræferencer, få set dem i sam­ menhæng og tegnet en Belbin-teamprofil, hvor rollerne ses i sam­ menhæng. Her skal man dog være opmærksom på, at Belbin-testen er autoriseret og underlagt brugerbetaling samt et krav om en autorisation hos den, der faciliterer processen. I Danmark er den offi­ cielle repræsentant Potential (se potential.dk).
					  I en studiekontekst, hvor man både skal have fokus på at udvikle og udvikles, må rollerne imidlertid ikke blive en spændetrøje. Hvis man "plejer" at have en i gruppen, der er god til at komme med ide­ erne i starten af projektperioden, kan det nemt blive en sovepude for de andre i gruppen, der måske aldrig bliver motiverede til at udvikle egne kreative kompetencer. Hvad nu hvis idemanden en dag er tem­ melig ideforladt - hvad skal han så gøre af sig selv? Vi skal kunne håndtere flere forskellige roller, som vi har mulighed for at vælge til og fra.
			- **Om arbejdsgrupper, hyggegrupper og dysfunktionelle grupper** ^^93^^
			  collapsed:: true
				- Som vi så ovenfor, er en af Belbins centrale pointer, at en gruppe både skal kunne holde fokus på den opgave, gruppen har, og sam­ tidig sikre, at det indre "arbejdsklima" er af en karakter, der sikrer, at gruppen vedbliver med at være en gruppe. I den forbindelse understreger West (2001), at en velfungerende gruppe kan beskrives som den gruppe, der formår at fokusere på opgaveløsning såvel som gruppens trivsel. Imidlertid er det langt fra alle grupper, der lykkes ^^94^^ med dette. Med udgangspunkt i forholdet mellem opgavefokus og socialt fokus beskriver West fire forskellige arbejdsgrupper: Den velfungerende gruppe, den hyggelige gruppe, den kolde og effektive gruppe samt den dysfunktionelle gruppe (figur 5.2).
				  collapsed:: true
					- ![image.png](../assets/image_1672705847169_0.png)
				- *Den velfungerende arbejdsgruppe *er som tidligere beskrevet gruppen, som formår at holde fokus på opgaven, samtidig med at man har det sjovt. Velfungerende arbejdsgrupper er et berigende sted at opholde sig. Tempoet er ofte højt, men man føler sig sjældent træt, fordi man samtidig nyder at være i gruppen. Sammenholdet giver så at sige energi, som giver en forøget lyst til at yde en tand mere.
				- *Den hyggelige arbejdsgruppe *er den gruppe, som altid har en masse at snakke om, og som nyder hinandens selskab. Møder star­ ter som regel med, at man lige skal have en kop kaffe og vende situa­ tionen siden sidst. En har set en god film. En har været nede på den nye cafe, og hvordan var det for resten lige med ham, som Ida skulle mødes med i går? Pludselig er der gået to timer, og man er ikke kommet i gang med mødet endnu. Den hyggelige gruppe er på samme måde som den velfungerende gruppe et dejligt sted at være, men ^^95^^ modsat den velfungerende gruppe mangler den hyggelige gruppe et produktfokus. Opgaver udskydes, planer laves om, og pludselig står man tæt på deadline og mangler en hulens masse. På den måde risikerer den hyggelige gruppe at blive et utilfredsstillende bekendtskab, da deltagerens individuelle studieambitioner ikke indfris.
				- *Den kolde og effektive gruppe *har et klart fokus på opgaven, mens det sociale element nedtones. Dette kan eksempelvis være et udtryk for en gruppe, hvor gruppens medlemmer hurtigt finder ud af, at de ikke har ret meget til fælles og derfor ikke siger hinanden ret meget. Dog er man enige om, hvilket arbejde der skal gennemføres. I sådanne tilfælde finder man ofte ganske hurtigt ind i en rytme. Arbejdsopgaver uddelegeres, og man sidder ikke lårene af hinanden. Dette behøver ikke at indebære konflikter eller lignende. Man kan sagtens være enige om opgaven og respektere hinanden fagligt, uden at man af den grund oplever et behov for et socialt fællesskab. Kolde og effektive grupper kan, som navnet indikerer, være særdeles ef­ fektive målt på opgaveparameteren. Man behøver ikke at være gode venner for at skrive et godt projekt. Omvendt er den kolde og ef­ fektive gruppe sjældent et særligt energigivende sted at være. Der er ikke mange grin og megen glæde, og som det gælder for den hyggelige gruppe, er det sjældent, at en kold og effektiv gruppe holder sammen i mere end et enkelt projekt.
				- Endelig er der *den dysfunktionelle gruppe. *Denne gruppe har enten mistet overblikket og ved ikke længere, hvad målet er, eller også er der dyb uenighed om, hvordan gruppen skal løse sin op­ gave. Samtidig er der et klart underskud af tillid og gensidig respekt i gruppen. Dette er prototypen på en gruppe, der er på vej til at gå i opløsning. Her er ingen sammenhængskraft, hverken af social eller af produktiv karakter. Ender man i en gruppe som denne, er det vig­ tigt at handle hurtigt. Den dysfunktionelle gruppe kan ikke produ­ cere et produkt af tilstrækkelig kvalitet til at bestå en eksamen. En mulig løsning er naturligvis at opløse gruppen. I visse tilfælde kan det være den bedste løsning. Det er dog en drastisk beslutning, og man bør altid overveje det grundigt, inden man tager dette skridt, ^^96^^ ligesom man bør involvere og søge råd og hjælp hos vejlederen. At opløse gruppen kan virke som en tillokkende mulighed, når man deltager i en dysfunktionel gruppe, men det kan også vise sig at være uhensigtsmæssigt, eftersom man pludselig skal genopfinde problem og projekt på væsentligt kortere tid. En anden mulighed er at over­ veje, om - og i givet fald hvordan - man kan bevæge sig fra at være en dysfunktionel gruppe til at være en kold og effektiv gruppe. Altså om man kan finde tilbage til et minimum af fælles forståelse vedrø­ rende opgaven, der medfører, at man kan komme i mål. I sådanne sammenhænge kan det være nødvendigt at uddelegere så meget ar­ bejde som overhovedet muligt. Målet er ikke at blive en enhed el­ ler at etablere et socialt fællesskab, men at komme i mål med opga­ ven inden for de af studiet satte rammer, hvorefter gruppen kan lade sig opløse.
				  Det at få et velfungerende samspil imellem det sociale og det opgaverelaterede i en gruppe kræver, ligesom ambitionerne om at få forskellige roller i samspil, en afklaring i gruppen og en løbende op­ følgning - det kræver med andre ord kommunikation. I det følgende afsnit vil vi derfor se på kommunikationen i gruppen som den lim, der får gruppen til at hænge sammen som en velfungerende helhed.
			- **Kommunikationen i gruppen** ^^96^^
			  collapsed:: true
				- Hvis vi tager udgangspunkt i den organisatoriske læreproces, som beskrevet i forrige kapitel, var en væsentlig pointe, at effektiv kom­ munikation i gruppen (eller organisationen) er en afgørende forud­ sætning for såvel integration af viden i gruppen som en fælles for­ tolkning af viden og den deraf følgende beslutningsproces, der leder frem mod koordinerede handlinger.
				- Kommunikation kan i en semiotisk forståelse betragtes som so­ ciale interaktioner, hvis formål er at producere og udveksle mening (Fiske 1990). Dette lyder ganske simpelt, men som de fleste af os har oplevet utallige gange, forholder det sig således med kommunikative ytringer, at det, der er meningsfuldt og indlysende for den ene part, ^^97^^ ikke nødvendigvis giver mening for andre parter. Det er, som Ma­ turana og Varela (1992) viser gennem deres studier af det biologiske grundlag for den menneskelige erkendelse, modtageren, der bestem­ mer budskabet. Vi kan aldrig afgøre, *hvordan *den anden forstår det, vi siger, vi kan kun interessere os for, *hvilken *mening de tillægger vores kommunikative budskab (Stegeager 2011). Dette betyder, at vi, for at pleje samarbejdet, må tage ansvar for måden, vi kommunike­ rer på, hvilket samtidig indebærer, at vi må interessere os for, hvorle­ des andre forstår vores budskaber.
				- Der er ikke nogen direkte og ufejlbarlig forbindelse mellem af­ sendelse og modtagelse af budskaber. Enhver kommunikativ proces er samtidig en bearbejdnings- og fortolkningsproces, igennem hvil­ ken information forandres eller helt går tabt. Det ses fx ved den leg, hvor man (hviskende) skal fortælle en historie videre til en modta­ ger, som fortæller den videre til en ny modtager osv. Bagefter kan man undre sig over, hvorledes historien ændrer form og betydning undervejs. Det er imidlertid ikke kun i selskabslege, at det forhol­ der sig således. Al kommunikation forstås og videreformidles af en modtager, som naturligvis må forstå budskabet på baggrund af sit eget forståelsesberedskab.
				- **Hvad er en hund ****for ****noget?** ^^97^^
				  collapsed:: true
					- Hvis man beder en gruppe mennesker om at forestille sig en hund, vil de hver især frembringe et billede, som vil variere, alt efter hvil­ ken hunderace den enkelte tænker på. Alligevel vil billederne have en forholdsvis stor lighed (fire ben, et hoved og en hale osv.). Der er således rimelig stor konsensus om, hvad en hund er for noget - eller er der? Spørger man ind til de samme menneskers forståelse eller fortolkning af selvsamme billede, viser det sig hurtigt, at begrebet "hund" langt fra er så entydigt, som de indledende beskrivelser indi­ kerer. Dette skyldes, at den enkeltes erfaringer og forventninger spil­ ler ind på hans eller hendes fortolkning. Således vil en måske be­ skrive en hund som farlig (hvis han tidligere er blevet bidt). En anden forbinder begrebet med tryghed (fordi hun er vokset op med en hund, der sov i hendes seng, dengang hun var barn). En tredje forbinder den med arbejde (fordi hun eksempelvis er dyrlæge eller hundeopdrætter), ^^98^^ mens en fjerde ser den som et redskab til at udleve sin hobby (hvis han eksempelvis træner agility med sin hund) osv.
					- For sådanne ord (som "hund"), der forbindes med noget konkret, som vi både kan se og føle, virker det næsten for oplagt at nævne, at betydninger farves af vores erfaringer og vores forventninger. Men for mere abstrakte begreber som fx "tillid", "respekt", "projektar­ bejde" og "engagement", forsvinder det næsten for oplagte, og i ste­ det for at søge forståelse foranlediges vi til tider til at tro, at vi alle mener det samme, hvilket ofte ikke er tilfældet. For som med begre­ bet "hund" vil vores forståelse af begrebet "samarbejde" være farvet af vores erfaringer med tidligere samarbejdsrelationer og forventninger til det kommende samarbejde.
				- Alle mennesker har deres eget individuelle beredskab, som de bru­ ger til at modtage og behandle information på, hvilket stiller natur­ lige udfordringer til kommunikationen i gruppen og til samarbej­ det. Når man til tider føler, at man "taler forbi hinanden", eller man bliver irriteret over, at de andre ikke forstår en, er det vigtigt at huske på, at modtageren altid vil forstå ud fra sit eget forståelsesberedskab. Med dette udgangspunkt findes der ikke misforståelser, der findes kun dårligt kommunikerede budskaber. Hvis den anden (med ud­ gangspunkt i sit forståelsesberedskab) ikke forstår budskabet, som jeg ønsker, at han skal forstå det, må det nødvendigvis være, fordi at jeg ikke har formuleret mig godt nok. Dette betyder også, at en væ­ sentlig del af et kommunikativt samarbejde handler om at tjekke op på, hvordan andre modtager mine budskaber. Men det er også væ­ sentligt at gøre opmærksom på sin egen manglende forståelse, fx ved at sige: "Jeg forstår ikke helt, hvad du siger - sig noget mere."
				- Imidlertid skal man være opmærksom på, at budskabets mening ikke kun afhænger af indholdet i det sagte, altså den direkte kom­ munikation (det talte ord). Det har også betydning, hvordan dette budskab leveres i samtalen. Dette kaldes med et andet ord for den indirekte kommunikation, der kan beskrives som alt det, der lig­ ger rundt omkring den direkte kommunikation (Madsen 2000). Det ^^99^^
				- kan eksempelvis være: kropssprog, mimik, betoningen, handlinger, det ugjorte eller usagte, tonefald, påklædning m.m. En besked som "Du kommer for sent" kan have en anden betydning, hvis betonin­ gen ligger på «du", og man samtidig skruer op for volumenen og rej­ ser sig op med armene over kors, end hvis sætningen siges ved at skifte imellem høje og lave toner, hvor det kan få en helt drillende betoning. Igen skal man huske, at som med indholdet i budskabet er *rammen *om budskabet også genstand for fortolkning. En kan så­ ledes opfatte, at budskabet leveres i et hårdt og bebrejdende tone­ fald, mens en anden måske ville forstå det som et udtryk for inte­ resse og engagement. Igen bliver det derfor vigtigt at følge op på den andens modtagelse af vores direkte såvel som indirekte kommuni­ kative budskaber.
				- I dette afsnit har vi forsøgt at fremhæve det forhold, at kommu­ nikation forstået som udveksling af mening er en proces, man skal arbejde med og forholde sig til. Det gode samarbejde fordrer, at man tager det kommunikative ansvar på sig. Misforståelser og uenighe­ der handler sjældent om uvilje eller manglende lyst, men langt of­ tere om dårligt kommunikerede budskaber. Endelig er det vigtigt at huske, at man ikke kan melde sig ud af det kommunikative fælles­ skab. Som den berømte kommunikationsteoretiker Paul Watzlawick (1967) gør os opmærksom på, så findes der ikke ikke-kommunika­ tion. Alt, vi siger og gør, vil blive tillagt kommunikativ betydning af vores omgivelser. Dette gælder også, hvis vi forholder os passivt un­ der en diskussion, eller hvis vi undlader at møde op til et møde. Vi er så at sige sat i et kommunikativt forhold, og vi er derfor også med­ ansvarlige for de kommunikative fællesskaber, vi indgår i.
				- **Gruppen** **som** **et** **kommunikativt** **felt** ^^99^^
				  collapsed:: true
					- Ovenfor har vi interesseret os for kommunikation som noget, der foregår mellem personer. Altså person A, der siger noget til person B, som forstår det på baggrund af sit forståelsesberedskab. Man kan imidlertid også interessere sig for gruppen som et kommunikativt ^^100^^ fællesskab. Med dette blik kan vi få en anden og mere nuanceret for­ ståelse af den måde, som kommunikation flyder på i gruppen, og hvad det har af betydning for samarbejdet.
					  collapsed:: true
						- For at forstå fænomenet kommunikation må man lægge et distance­ ret forhold til individerne. Ellers finder man blot ud af, hvad individerne siger, og hvordan de hver især fungerer i et socialt system, og man mi­ ster blikket for, hvordan det sociale eller kommunikative system fun­ gerer i egen ret. (Høeg og Thybring 2011: 254)
					- En undersøgelse af måden, gruppen kommunikerer på, fordrer, at man i højere grad fokuserer på, hvad og hvordan der kommunike­ res, end på hvem der siger hvad. En måde at gøre dette på er ved at undersøge gruppens kommunikative ytringer. Man kan eksempel­ vis udpege en observatør, som får til opgave under et gruppemøde at observere kommunikationen. Stilles der mange spørgsmål? Er der mange udsagn forklædt som spørgsmål? Stilles spørgsmål direkte til et andet gruppemedlem, eller spørges der ud i rummet? Går tale­ turene på skift, eller er der nogen, der oftere inviteres ind, end an­ dre? Observatøren registrerer alt, hvad hun kan om kommunika­ tionen, for på næste gruppemøde at præsentere sine iagttagelser - ikke som sandheder om gruppen, men som oplæg til en dialog om gruppens måde at kommunikere på og dermed dens måde at være gruppe på. I den forbindelse er det vigtigt, at observatøren i videst mulig udstrækning bestræber sig på at undlade at vurdere indivi­ duelle ytringer eller at fremlægge sine egne holdninger til det sagte, men udelukkende forholder sig til, hvordan gruppen kommunike­ rer, og hvilke kommunikative mønstre der træder frem (ibid.).
					  collapsed:: true
					  Et supplement til ovenstående undersøgelse kan tage udgangspunkt i et kommunikationsdiagram (se figur 5.3). Et sådan diagram kan medvirke til at visualisere det kommunikative samarbejde og dermed give et andet billede på gruppen som et kommunikativt fæl­ lesskab. På samme måde som før kan man bede en observatør om at "sætte sig uden for samtalen". Denne gang skal hun ikke registrere, hvad der siges - altså om det er spørgsmål, svar, konstateringer, for ^^101^^ slag osv. - men blot, hvem der taler, og hvem man taler til. Dette skitseres visuelt, som vist på figur 5.3, hvor antallet af ytringer, og hvem disse er henvendt til, er markeret.
						- ![image.png](../assets/image_1672706687564_0.png)
					- Dette visuelle landkort over kommunikationens forløb kan efterføl­gende bruges som led i en samtale om gruppen som kommunika­tiv enhed. Hvordan er vi til at give plads til hinanden? Hvor god er gruppen til at få alles synspunkter i spil? Er der mange ytringer, der lægges ud i plenum, men som der aldrig følges op på? Husk på, at det ikke gælder om at udpege skyld, men om at diskutere, hvordan I som gruppe kommunikerer, og hvordan dette matcher jeres ønsker og behov.
					- Indtil nu har vi beskæftiget os med, hvordan man kan opti­ mere og udvikle samarbejdet, hvilket er nødvendigt for at forebygge usunde konflikter, der hæmmer en velfungerende gruppe. Nogle gange er det småtterier og derfor nemt at finde en løsning. Andre gange udvikler uenigheden sig til større problemer, som kræver, at gruppen investerer tid og energi i arbejdet med at løse konflikten. En væsentligt del af samarbejdet er således at kunne håndtere det, man ikke er enige om.
			- **Konflikter i gruppen** ^^102^^
			  collapsed:: true
				- I vores dagligdags forståelse er konflikter ofte noget, der har en ne­ gativ klang, men konflikter er ikke farlige, hvis vi møder dem rigtigt
				- så kan de være udviklende og produktive. Omvendt kan en kon­ flikt, som man søger at ignorere, potentielt udvikle sig til en ødelæg­ gende trussel for gruppen og dermed for projektet. De konflikter, vi forsøger at ignorere, er ofte de konflikter, som så at sige bringer vo­ res følelser i klemme.
				- En kommunikativ relation kan nemlig være styret af følelser så­ vel som af mening. Til tider er vi ikke alene i tvivl om, hvad den an­ den mon mener med en given ytring, vi mærker samtidig, at budska­ bet gør os ubehageligt til mode, eksempelvis fordi det virker græn­ seoverskridende i forhold til vore egne værdier. Vi har altså en ople­ velse af, at den kommunikative samhandling skaber ubehag hos os. Det er dog langt fra sikkert, at dette er afsenderens intention, eller at afsenderen opfatter, at hans budskab vækker disse følelser hos os. Vi vågner sjældent om morgenen og bestemmer os for at genere vores medstuderende. De fleste ønsker i langt de fleste tilfælde at blive op­ fattet som anerkendende og nuancerede i deres interaktion med an­ dre mennesker, men vi må altid huske på, at denne intention ikke sikrer, at man rent faktisk opfattes således af sine omgivelser.
				- En irsk talemåde lyder: "Hvordan kan det være, at vi måler os selv ud fra vores gode hensigter, mens vi måler andre ud fra deres handlinger?" Spørgsmålet minder os om, at vores vurderinger af andres handlinger altid er et spørgsmål om fortolkning, og mange konflikter kan netop tilskrives et misforhold mellem vore fortolk­ ninger og den andens intentioner. Vi vil nemlig i mange sammen­ hænge have tendens til at tilskrive vores egne fortolkninger af den andens handlinger en stor sandhedsværdi, hvorfor vi vil være min­ dre tilbøjelige til at spørge ind til den andens reelle intentioner (vi har jo allerede foretaget en bedømmelse). På samme vis vil vi ofte glemme at spørge ind til den andens forståelse af os, eller måske til­ skrive hans reaktion noget andet end vores egne handlinger (vi ved jo, at vi har gode intentioner). På den måde kan konflikter spire og optrappes pga. misforståelser, fejlfortolkninger og manglende kom­ munikation. I mange sammenhænge bruger man trappen som me­ tafor til at illustrere, hvorledes konflikter kan eskalere fra at være uoverensstemmelser til at blive personlige og til sidst "åben krig", jo længere man bevæger sig op ad trappen (figur 5.4).
				  collapsed:: true
					- ![image.png](../assets/image_1672706800135_0.png)
				- Hammerich og Frydensberg (2006) understreger, at der er to væ­ sentlige grænser i konflikten. Den første væsentlige grænse opstår, når uoverensstemmelserne bliver personlige - når fokus flytter sig fra sag til person. Herefter vokser problemet i relation til netop den person. Hvis der ikke tages hånd om konflikten, overskrides endnu en vigtig grænse, når man opgiver at tale om den. Herefter har kon­ flikten fået grobund til at udvikle sig til deciderede fjendebilleder, hvor alle modpartens handlinger fortolkes negativt, hvilket i sidste ende kan føre til et ønske om direkte at skade hinanden. Når konflikten først når dette udviklingsstadie, kan det være svært at fast­ holde samarbejdet om projektet. Gruppen polariseres og vil typisk splittes op.
				- Langt de fleste konflikter har deres udspring i uoverensstem­ melser om metoder, procedurer, midler eller selve retningen på pro­ jektet, altså konkrete og praktiske spørgsmål. Imidlertid kan disse spørgsmål, som beskrevet ovenfor, skifte karakter, så problemet ikke længere tilskrives sagen, men i stedet den anden som person. Ek­ sempelvis kan en konflikt starte med, at Peter og Søren er uenige om, hvornår og hvordan man skal indsamle empiri, men med ti­ den udvikler denne uenighed sig, og Peter begynder at opfatte Søren som en, der konstant stiller sig på bagbenene og obstruerer alle gode forslag. Hvis konflikten eskalerer yderligere, vil empatien typisk for­ svinde eller direkte få omvendt fortegn, hvorfor parterne i stigende grad vil undgå at samarbejde eller endog mødes - kimen til en dys­ funktionel gruppe er skabt. En sådan eskalering af en i første om­ gang måske ganske banal konflikt kan have store omkostninger - på det personlige plan såvel som for gruppen. Derfor er det væsentligt at gå ind i konflikten så tidligt som overhovedet muligt og forsøge at bevæge sig ned ad trappetrinnene igen - at håndtere eller nedtrappe konflikten.
			- **Konflikthåndtering** ^^104^^
			  collapsed:: true
				- En gruppe, der løbende har opfølgning af samarbejdsaftalen på dagsordenen, er et skridt foran, når konflikten skal håndteres, da der er en konkret anledning til at få sat ord på oplevelserne og et neutralt referencepunkt at arbejde ud fra, nemlig aftalen. Vigtigere endnu er det, at der er en anledning til dialog, hvor allerede udtalt utilfreds­ hed i subgrupper bliver sværere at fortie. Konflikter skal mødes i det fælles rum og ikke dyrkes i adskilte lejre, idet denne strategi kun le­ der til, at konflikten vokser, og ressourcer bliver brugt til at lufte fru­ strationer - med negative resultater for gruppens arbejde til følge. Samtidig er det vigtigt at sige, at konflikter kan nedtrappes igen,^^105^^ uanset hvor langt op ad konflikttrappen man har bevæget sig, men det bliver sværere og sværere, jo længere op man kommer. Derfor er der væsentligt, at gruppen er opmærksom på gryende konflikter og tidligt sætter ind i forhold til at håndtere dem.
				- I det følgende har vi oplistet en metode til at gå ind i og arbejde med at mindske og udfase konflikten, uanset hvilket konfliktniveau man befinder sig på (se også figur 5.4). Metoden er tænkt som et red­ skab, der skal forhindre, at konflikten udvikler sig til et niveau, hvor den kun meget vanskeligt lader sig håndtere. Det er dog vigtigt at sige, at denne skitse er et bud på en guide til konflikthåndtering og ikke en universalguide, som kan bruges i samtlige konfliktsituatio­ ner. Man må prøve sig frem og finde ud af, hvad der virker i det kon­ krete tilfælde. Vores vigtigste råd er dog, at man skal turde gå ind i konflikten. Det værste, man kan gøre, vil ofte være at forsøge at ig­ norere eller "leve" med konflikten og ubehageligheden. Dette vil i langt de fleste tilfælde ikke få uenighederne til at gå væk, men deri­ mod blot blive en kilde til stadig større irritation.
				  collapsed:: true
					- ![image.png](../assets/image_1672706898159_0.png)
				- ^^106^^ *Oplys: Ingen overraskelsesangreb*
				  Det er væsentligt for løsningen af en konflikt, at man sørger for at forberede sig grundigt, inden man mødes. Samtidig er det af lige så stor væsentlighed, at der ikke går så lang tid, at parterne når at gøre sig uproduktive og unødige spekulationer om den andens hensigter. En god timing kan således være at nævne, at man på mødet næ­ ste dag gerne vil have "sagen" på dagsordenen - hvor et eksempel på en sag kan være fremmøde, omgangstonen, hvordan der gives konstruktiv kritik, arbejdsindsats, skrivestil osv. På den måde får alle mulighed for at forberede sig på at tage en snak om dette emne.
				- *Forbered: **Reflekter, og adskil sag og person*
				- Efter at der er blevet sat fokus på sagen, er det væsentligt, at alle går hjem og reflekterer over egen og andres adfærd i forhold til den givne sag. Hvis konflikten er eskaleret, er et muligt greb, at man prø­ ver at flytte konflikten over på en anden personrelation, således at man adskiller de konfliktudløsende handlinger fra den, der har ud­ ført handlingen. Ofte forholder det sig nemlig således, at vores for­ hold til den anden farver vores fortolkning af selve handlingen. Er handlingen udført af en, vi ikke bryder os om eller p.t. har det svært med, vil vi have en tendens til at fortolke den i et negativt lys. Det kan derfor være hensigtsmæssigt at koble handlingen sammen med en person man, sætter pris på.
				- **Overfør ****konflikten på dig ****selv eller ****en ****anden** ^^106^^
				  collapsed:: true
					- Start med dig selv - kommer du aldrig for sent, taler du altid pænt til andre osv. Prøv også at overføre handlingen på en anden person fra gruppen - hvis det nu var Søren og ikke Jens, som gav kritik på denne måde, ville jeg så have taget det på samme vis? osv. For de øvrige gruppemedlemmer er det væsentligt at gøre det samme. Er det vigtigt for mig, hvornår vi kommer om morgenen? Hvis ikke, hvad er så vigtigt for mig? Hvordan ville jeg reagere, hvis det, der var vig­ tigt for mig, ikke blev respekteret?
				- ^^107^^ En anden vigtig overvejelse, man må gøre sig inden mødet, om­ handler spørgsmålet om, hvordan man skal drøfte sagen. Som frem­ hævet ovenfor er der tit en manglende overensstemmelse mellem ens egen og modpartens forståelse. Det er derfor vigtigt, at man be­ stræber sig på at føre en samtale, hvor man engagerer sig i at for­ stå den anden så godt som muligt. Derfor er det vigtigt, at man la­ der den anden tale, at man i første omgang holder egne meninger og ideer tilbage for i stedet at gå på opdagelse i den andens virkelighed ved at stille uddybede spørgsmål, og at man i det hele taget viser forståelse og respekt for den andens mening. At respektere den andens mening er ingenlunde ensbetydende med, at man skal være enig med den anden. I første omgang er den dialogiske samtale ikke en samtale, der tilstræber enighed. Den er derimod kendetegnet ved en bestræbelse på at nå frem til en gensidig forståelse (Madsen 1996). En anden væsentlig teknik er at holde sig til jegbudskaber, som udtrykker egne oplevelser og følelser, da disse principielt ikke kan be­ strides eller være forkerte (Strandgaard m.fl. 1996). Kom1nunikation med udgangspunkt i egne oplevelser uddybes i kapitel 7, hvor vibe­ skæftiger os med feedback og evaluering. For indeværende er det til­ strækkeligt at nævne, at måden, vi kommunikerer på, er yderst cen­ tral for muligheden for at løse op for en fastlåst situation frem for at eskalere en konflikt yderligere.
				- **Om dialog ****og ****diskussion** ^^107^^
				  collapsed:: true
					- *Dialog *er at søge at forstå det, den anden forstår. Dialog er en eks­ pansiv proces. Man prøver at forstå den andens kort over verden. Dialogen er således en særlig måde at kommunikere på, hvor det overordnede mål altid er afklaring og gensidig forståelse. Enighed er ikke et mål i sig selv - gensidig forståelse forudsætter ikke fuld enig­ hed.
					- *Diskussion *er at forsvare sine synspunkter, med henblik på at nå en fælles konklusion. Diskussion er en indsnævrende proces. Man sø­ ger at få den anden til at overtage egne synspunkter og gennem kompromisser at enes om et fælles kort over verden.
				- **Gør** **status:** **Kortlæg** **den** **enkeltes** **oplevelser** ^^108^^
				  collapsed:: true
					- Når punktet tages op, er det væsentligt, at de enkelte parter får luft - men det er også væsentligt, at den, der lufter konflikten, tager ansvar for at få en god konfliktløsningsproces. Hvis personen ikke magter dette, kan man udpege en mediator. Det kan eksempelvis være et gruppemedlem, som ikke er direkte involveret i konflikten. Er alle medlemmer partshavere i konflikten, kan man bede gruppens vej­ leder eller en anden udenforstående om at påtage sig denne opgave. Inden man påbegynder kortlæggelsesprocessen, bør den procesan­ svarlige understrege, at deltagernes oplevelse af en og samme situ­ ation kan (og ofte vil) munde ud i divergerende opfattelser og for­ ståelser. Målet med en kortlæggelsesprocessen er ikke at diskutere, hvilken fortolkning der er den rigtige, men derimod at skabe klar­ hed og dermed en mulig forståelse for og af hinandens perspektiver. I denne fase er det vigtigt, at man overvejer, hvordan man spør­ ger ind til de forskellige perspektiver og forståelser. Pettersen (2001) fremfører i denne sammenhæng, at hvorfor-spørgsmål sjældent er velegnede til afklaring og dialog. Spørgsmålet "Hvorfor?" får let karakter af en bebrejdelse eller beskyldning og kan dermed presse den adspurgte ud i bortforklaringer og undskyldninger og væk fra en egentlig dialog, som bringer gensidig forståelse med sig. Derimod vil spørgsmålene "Hvordan?" og "Hvad?" i langt de fleste tilfælde drive processen fremad. Eksempelvis risikerer spørgsmålet: "Hvor­ for kommer du for sent?" at blive opfattet som bebrejdende. Langt mere fremadrettet er spørgsmålene: "Hvad betyder det for dig, når nogen kommer senere end aftalt?" eller "Når du kommer for sent, oplever jeg, at du ikke respekterer vores aftale, og jeg bliver frustre­ ret og starter dagen dårligt - hvordan kan vi ændre på aftalen eller
					- på den måde, vi er sammen på?".
					- *Afsøg åbninger: med en anerkendende tilgang*
					- Når konflikten er afmystificeret, er det et væsentligt udgangspunkt for kortlægningen af løsningsmuligheder at tage udgangspunkt i noget, der rent faktisk fungerer, i de personlige relationer, der er sat ^^109^^ i spil. Tag udgangspunkt i det, vi rent faktisk kan blive enige om, tag udgangspunkt i de oplevelser, hvor gruppen tidligere har fået det til at fungere - og italesæt dem. At fokusere på det, som gruppen tid­ ligere har gjort godt, kan give væsentlige input til at fremtænke løs­ ningsmuligheder, og samtidig ændre stemningen fra negativ til po­ sitiv. Midt i en konflikt kan ens hukommelse have tendens til at lade sig farve af ens sindsstemning. Det kan derfor være sundt at hjælpe hukommelsen lidt på vej ved at tvinge den til at fokusere på noget positivt.
					  Anerkendende adfærd indebærer, at man kan være assertiv, hvil­ ket betyder at man kan handle i overensstemmelse med egne inte­ resser, *samtidig med *at andres interesser, holdninger og rettigheder respekteres (Asnæs og Knærkegaard 2014). Asnæs og Knærkegaard beskriver dette metaforisk ved at opnå en balance imellem at være damptromle ("Jeg er o.k., du er ikke o.k.") og at lægge sig fladt ned som en dørmåtte ("Jeg er ikke o.k., du er o.k."). Det handler om at skille handling fra person - det kan godt være, man mener, at det ikke er o.k., at Søren altid kommer 20 minutter for sent, men det be­ tyder ikke, at Søren som person ikke er o.k.. En velment og assertiv kritik kan i høj grad også være anerkendende. Kritikken er jo et ud­ tryk for en forventning: "Jeg tror på, at vi kan ændre det her." Hvis denne forventning ikke var til stede, var der jo ingen grund til at ud­ trykke kritikken.
					- *Kortlæg løsningsmuligheder: Alle bidrager til løsningen ved at tage medansvar* I kortlægningen af løsningsmulighederne skal der være fokus på, at alle parter kan være kilder til løsninger. Alle er medansvarlige for konflikten - også de, som måske ikke fører ordet, men som passivt har ladet konflikten eskalere - hvorfor alle også må være medan­ svarlige for at løse op for konflikten. Spørgsmålet bliver derfor at af­ klare, hvad hver enkelt kan gøre for at bidrage til konfliktens løs­ ning. Et godt sted at starte er samarbejdsaftalen. Kan den opdateres på en måde, så den understøtter en konfliktløsning? Hvordan gør vi ^^110^^ hinanden opmærksom på, at de grænser, som vi har draget ikontrakten, bliver overskredet? Igennem årene som vejledere har vi set mange indslag - en klokke, der blev ringet på ved for lange eneta­ ler, en bamse, der fik lidt bank, hvis man ville vise, hvordan man lige følte den kritik, der nu blev givet osv. Det, der for en gruppe vir­ ker plat, kan for en anden gruppe virke som en sjov og hjælpsom løs­ ning.
					- *Følg konflikten op og ud: juster og evaluer*
					  I perioden bagefter skal konflikten selvfølgelig følges op - gerne ved at sætte den reviderede samarbejdsaftale på dagsordenen. Lige så væsentligt er det dog, at parterne evner at lægge konflikten bag sig. Et af de bedste råd til genetableringen af et godt samarbejde er, at man altid forsøger at forvente, at ting forandrer sig til det bedre. Vores overbevisning er en fantastisk stærk kraft og en hel nødven­ dig ingrediens i enhver forandring. På samme vis kan man lave nok så mange aftaler om at ændre på en hel masse, men hvis man ikke selv tror på forandringen, viser det sig ofte, at den manglende tiltro bliver en selvopfyldende profeti. (For supplerende information om konflikthåndtering i projektgruppen, samt et bud på, hvorledes kon­ flikter kan give anledning til læring, henviser vi til Mac og Madsen (2013) samt Hagedorn-Rasmussen (2013)).
			- **Afrunding** ^^110^^
			  collapsed:: true
				- Inden vi slutter dette kapitel, vil vi kort følge op på et tema, som vi tog hul på i sidste kapitel, nemlig samarbejdet med vejlederen. Som vi så i sidste kapitel, bør samarbejdet med vejlederen indledes på nogenlunde samme måde, som man indleder samarbejdet i gruppen gennem en forventningsafstemningsproces, der munder ud i en samarbejdskontrakt. Dog forholder det sig med samarbejdet med vejlederen på samme vis som det interne samarbejde i gruppen - det er ikke nødvendigvis gjort med en samarbejdskontrakt. I mange tilfælde vil samarbejdet køre ganske gnidningsfrit. Der er sjældent så mange ting, man skal blive enige om gruppen og vejlederen imel­ lem, som der er internt i gruppen, og endvidere er magtforholdene helt anderledes klare, hvilket ligeledes medvirker til at minimere konflikter.
				- Dog sker det fra tid til anden, at der opstår utilfredshed og uenig­ hed i forholdet mellem gruppe og vejleder. Måske er kommunikatio­ nen med vejleder ikke så klar, som I kunne ønske, måske hælder vej lederen til en vejledningstype, som I ikke forstår meningen med el­ ler finder hjælpsom, måske er forventninger til mødefrekvens ikke afstemt, osv. Under alle omstændigheder kan det være en god ide at skele til ovenstående skitserede konfliktløsningsstrategi - og få sam­ arbejdet med vejleder sat på dagsordenen ved et vejledermøde. Igen skal I tænke på projektet og det læringsudbytte, som I skal have ud af projektet. Forbered, hvad I selv kan bidrage med, forbered løs­ ningsmuligheder, argumenter for, hvordan det ville gavne projektet, og vær aktivt lyttende i forhold til vejlederen standpunkt.
				- Det kan virke ømtåleligt at italesætte en uoverensstemmelse mel­ lem gruppe og vejleder, eftersom vejlederen i sidste ende skal be­ dømme ens arbejde. Hvis man sørger for at tale ud fra egne oplevel­ ser og tanker og desuden tager udgangspunkt i trinnene som skitse­ ret ovenfor, er vores oplevelse, at det i langt de fleste tilfælde vil blive positivt modtaget. Præcis som med samarbejdet internt kan det fak­ tisk medvirke til at forbedre samarbejdet efterfølgende. I hvert fald er det stort set altid en dårlig ide ikke at gøre noget og blot lade util­ fredshed og mistillid vokse sig større og større med potentielt yderst alvorlige følger for det endelige resultat.
				- I dette kapitel har vi beskæftiget os med vigtigheden af at have et kontinuerligt fokus på samarbejdet gennem hele projektforløbet. At skabe og vedligeholde samarbejdet er præcis lige så vigtigt for det endelige resultat af processen som den faglige fordybelse. Samtidig er det vigtigt at være opmærksom på, at der ikke findes en rigtig måde at samarbejde på. Hvad der virker for nogle, virker ikke for andre. Netop derfor er det ikke muligt at lave en standardskabelon, som alle grupper kan proppes ned i. Vi har i dette kapitel forsøgt at ^^112^^ give nogle bud på, hvorledes man kan sætte samarbejdet på dagsor­ denen, men det er som sagt ikke modellerne, der kan stå som garan­ ter for et succesfuldt samarbejde. Det kan kun skabes ved gentagne samtaler samt en fælles bestræbelse på at skabe det bedste fælles ud­ gangspunkt for gruppens arbejde.
	- #KAPITEL6 ^^113^^
	  collapsed:: true
		- **PBL OG IT** ^^113^^
		  collapsed:: true
			- Digitale teknologier kan både være en hjælp for den enkelte stude­ rende og være befordrende for gruppe- og projektarbejde. Det kan være i relation til informationssøgning, afholdelse af onlinemøder, onlinekommunikation (chat, forums), at holde styr på referencer og litteratur, dele dokumenter, koordinere tid og opgaver samt løbende at lagre og håndtere de forskellige ressourcer, som indgår i gruppearbejdet (mødenoter, billeder, referater, links til gode sider, litteratur, samtaler osv.).
			  collapsed:: true
			  Et vigtigt budskab i dette kapitel er dog, at it eller digitale teknologier ikke bare af sig selv optimerer, effektiviserer eller positivt for­ andrer gruppe- og projektarbejde. Det er vigtigt at huske på, at dette hænger sammen med hensigtsmæssig brug, enighed og forhandling af, hvordan man vil bruge teknologierne i forbindelse med arbejdet.
				- **It** **i** **projektarbejdet** **-** **digitalt** **eller** **digigalt****?** ^^113^^
				  collapsed:: true
					- Line kigger på de tre udgaver af filen "konklusion", som ligger i grup­ pens delemappe. Hvilken er nu den nyeste? Der er en, der er gemt senest, men der er en anden, hvor der står "sidste" i filnavnet - denne er der dog to versioner af, hvor den ene er "Rasmus' con­ flicted copy". Hun går på nettet for at se, om Rasmus er online, så hun kan spørge, hvilken version han sidst ændrede i. Han er ikke on­ line, så hun lægger en besked i gruppens forum og sender ham en sms. Hun begynder at kigge i de forskellige dokumenter, men vil ikke helt ændre noget, før hun er sikker på, om det er den helt rigtige ver­ sion, hun retter i.
					- Et par dage efter har gruppen et onlinevideomøde. Videomødet går udmærket, og det er dejligt, at de ind imellem kan mødes online, da Line bor i Brønderslev og de andre i Aalborg. Rasmus faldt ud et par gange, og når man er fem mennesker i gruppen, er det ikke altid helt ^^114^^ nemt at finde ud af, hvem der taler, hvorfor de ofte kommer til at ind­ lede sætninger samtidig. Til mødet har de også lavet et onlinedoku­ ment, de alle kan skrive i samtidig, så de kan tage noter under mø­ det. Da mødet er færdigt, er der dog ikke mange noter, og det er ikke helt klart, hvad de egentlig er blevet enige om, og hvem der skulle gøre hvad. Gruppen beslutter sig for, at der næste gang skal være en mødeleder, der holder styr på talerækken, og at der til hvert møde udnævnes en, der tager referat af de vigtigste beslutninger.
			- **Hvorfor bruge it i projektarbejdet og hvordan?**	^^114^^
			  collapsed:: true
				- Som det kan ses af den ovenstående case, kan teknologierne hjælpe med fx at dele filer, skrive sammen og afholde onlinemøder, men det er lige så vigtigt, at man udvikler fælles praksisser og rutiner for, hvordan man bruger teknologierne. Det hjælper ikke meget at have et avanceret kalendersystem, hvis deltagerne i gruppen ikke er enige om altid at bruge det fx ved at markere, hvornår man har studie­ job eller skal til fødselsdage. Ligeledes er det svært at finde et it-sy­ stem, der kan opfylde alle de behov, man kan have som person eller gruppe. Derfor må man beslutte sig for, om man enten vil bruge flere forskellige systemer til forskellige opgaver eller satse på "schweizer­ kniven", som har alle værktøjerne, men hvor ingen af dem er helt optimale. Ofte kræver inddragelse af en ny teknologi også tilvæn­ ning, og at mangentænker de måder, man plejer at gøre tingene på. Det kan eksempelvis være en stor fordel, hvis alle i gruppen bruger en tjeneste, hvor man kan dele gode links eller referencer med hin­ anden, men hvis nogle i gruppen føler, at det er for svært eller be­ sværligt at bruge, skal man også passe på, at indsatsen ikke oversti­ ger udbyttet. Derfor er det en afvejning, som man i gruppen nød­ vendigvis må blive enige om.
				- De digitale teknologier er ikke kun relevante i relation til projektarbejde, men i lige så høj grad for den enkelte studerende. Mange af de onlinetjenester, som er blevet populære de seneste år, og som bredt betegnes som web 2.0 eller sociale medier, er netop kendeteg­ net ved at være stærkt individualiserede, samtidig med at de typisk ^^115^^ også har en social funktion (Dalsgaard og Paulsen 2009; Ryberg og Wentzer 2011). På videotjenester kan man fx oprette en profil for at gemme sine egne favoritter og lave afspilningslister, men man kan også dele dem med andre og følge andres afspilningslister, så man kan se, hvornår nogle af ens forbindelser har fundet en god video. De forskellige tjenester er således ofte designet således, at man kan dele med forskellige "lag" af kontakter: fra det private, til en mindre gruppe, til et større netværk eller til den brede offentlighed.
				- Et problembaseret projektarbejde spænder ofte over forskellige engagementer på tværs af disse lag, eller hvad man kan kalde for­ skellige sociale konstellationer. På nogle tidspunkter arbejder man selvstændigt og alene med en del af projektet, andre gange arbej­ der man tæt sammen med gruppen. Ofte henter man måske hjælp, ressourcer og inspiration i sit bredere netværk eller via generel in­ formationssøgning. Således foregår projektarbejde (og meget an­ det arbejde) som en konstant bevægelse mellem det mere private, en gruppe og bredere netværk.
				- Dertil kommer, at projektarbejde, der foregår over længere tid, bevæger sig igennem nogle forskellige faser, hvor behov og værktø­ jer kan variere. I starten af et projektarbejde er man typisk mere un­ dersøgende og åben. Det gælder om at finde ud af, hvad man vil ar­ bejde med (eller hvordan man skal arbejde med det problem, man er blevet givet). Det kræver diskussion, brainstorms, bred litteratur­ søgning osv. (kapitel 2). I senere faser af projektarbejdet er der brug for at snævre ind og arbejde mere fokuseret: skrive på egne og an­ dres afsnit, sætte deadlines, tage beslutninger og fokusere litteratur­ søgningen.
				- Endelig dækker den brede term "samarbejde" i virkeligheden over en række forskellige typer af samarbejdsprocesser, som er sær­ lig vigtige at reflektere over i relation til brug af it til understøttelse af samarbejde. Man kan fx skelne mellem koordinationsarbejde, ko­ operation og kollaboration som tre typer af samarbejdsprocesser med en stigende grad af fælles forpligtelse, samarbejdsintensitet og behov for kommunikation og dialog (Kling 1991; Tambouris m.fl. 2012).
				- **Forskellige typer af samarbejdsprocesser** ^^116^^
				  collapsed:: true
					- Koordination/kommunikation: Handler om "simpel" planlægning, hvor man i gruppen fx skal finde ud af, hvornår vi mødes, hvem der gør hvad - og hvornår - samt holde styr på disse aftaler.
					- Kooperation: Indbefatter en uddelegering af større opgaver, som kræver løbende kommunikation, fx i tilfælde, hvor løsning af opgaven betyder noget for, om andre eller man selv kan komme videre (sekventielt), men også kommunikation i relation til, om der er sammenhæng mellem delene (sideløbende).
					- Kollaboration: Omhandler kontinuerlig forhandling og diskussion af hele rammen for et projekt - Hvad er vores problem? Hvilken teori og metode skal vi bruge? Ligeledes omfatter det tidspunkter, hvor man fx samarbejder tæt på et afsnit. Her gælder det om at opnå en stor grad af fælles forståelse.
				- De tre samarbejdsformer indbefatter og forudsætter hinanden, så de er sjældent «rene" typer. I praksis kræver kollaboration koordine­ ring, og gode kooperative processer forudsætter kollaboration. I re­ lation til it-værktøjer kan det være vigtigt at tænke over, hvad det er for en type samarbejde, og hvor stor brug der er for dialog og kom­ munikation på forskellige tidspunkter i processen. Et møde kan fint fastlægges gennem en chat eller via sms, men at blive enige om en problemformulering, eller hvordan en teori skal forstås, kræver som regel et fysisk møde eller en videokonference.
				- Som gruppemedlem og projektgruppe arbejder man altså på tværs af forskellige sociale konstellationer: Det mere private rum, grupperummet, det større netværk og den bredere offentlighed. Arbejdet bevæger sig igennem forskellige faser fra det mere udfor­ skende til en mere fokuseret, snæver fase.
				- Det kan desuden være nyttigt i forhold til gruppearbejdet lø­ bende at reflektere over den dualitet, som Wenger (1998) betegner som spændingen mellem på den ene side« deltagelse" og på den an­ den side "tingsliggørelse". Deltagelse beskriver Wenger som løbende forhandling, dialog, diskussion, oplevelse, hvorimod tingsliggørelse er en fastfrysning af disse til "stivnede former". Et gruppemøde er fx. en type af deltagelse, hvorimod et referat eller en samarbejdsaftale er en fastholdelse eller tingsliggørelse af det, der blev sagt og aftalt. Re­ feratet og beslutningerne kan dog på et senere tidspunkt tages op til genforhandling (en ny deltagelsesproces) på næste møde. De to be­ greber skal således ikke forstås som modsætninger, men som to pro­ cesser, der komplementerer hinanden. Hvis der kun forhandles gen­ nem deltagelse, risikerer tingene at blive for flydende og glemt, mens et for stort fokus på tingsliggørelse kan gøre tingene ufleksible og kantede.
				- I det følgende diskuterer vi disse aspekter under overskrifterne udforskning, ressourcehåndtering og samarbejde.
			- **Udforskning af undersøgelsesfeltet**	^^117^^
			  collapsed:: true
				- Udforskning af undersøgelsesfeltet (eksploration) er særlig vigtigt i projektets første faser som led i at få etableret en interessant, relevant og solid problemstilling at arbejde videre med. Eksploration hand­ ler om at afsøge eksisterende vidensfelter, finde videnshuller, finde nye perspektiver på problemstillingen og gradvis at få denne skå­ ret til, så den er til at arbejde med i projektarbejde, sådan som vi har beskrevet det i kapitel 2. Dette indebærer selvfølgelig et stærkt fo­ kus på "informationssøgning", men kan også indebære at forbinde sig til mere dynamiske kilder, hvilket vi kommer tilbage til. Dette kapitel er ikke tænkt som en indføring i informationssøgning, men det er dog et uomgængeligt emne i forbindelse med projektarbejde (se fx del 5 i Stray Jørgensen og Rienecker (2011)). For de fleste er det i dag naturligt at søge information via internettet og søgema­ skiner. Internettet og søgemaskiner har i høj grad ændret og udvi­ det vores adgang til information. Hvor man i «præ-internet-tiden» måtte forbi biblioteket for at søge og finde litteratur, hvis man skulle finde information om emner som "Zuluriget" eller "fotosyntese", kan man i dag hurtigt finde masser af information på både hjemme­ sider, wikipedia-artikler, blogs osv.
				- Typisk foregår informationssøgning gennem søgemaskiner, hvor ^^118^^ man hurtigt opnår et utal af cchits" og lange oversigter over søgeresultater. Som hovedregel vil man blandt disse mange henvisninger finde såvel relevant som brugbar information. Ofte kan det dog være en fordel at opsøge mere specialiserede søgemaskiner og fagdatabaser. Problemet i dag er nemlig ikke at finde information, for den forefindes i overflod. Udfordringen er at finde den mest lødige og re­ levante information. En yderligere hage ved informationssøgning er, at det faktisk ofte kræver en god portion indsigt og viden om et om­ råde for at kunne bedømme kilders lødighed og relevans, når man står over for den mangfoldighed af søgeresultater, som en søgema­ skine præsenterer en for. Derfor er det altid en god ide at opsøge det lokale fag- eller universitetsbibliotek og få hjælp til at finde de rele­ vante databaser inden for ens fag- eller interesseområde. Biblioteka­ rerne er både vidende og glade for at hjælpe en i gang med informationssøgningen, og de kender til de databaser og søgemaskiner, som er relevante inden for specifikke fagfelter. Der findes således specia­ liserede databaser, der kun indeholder forskningsartikler inden for yderst specialiserede felter, lige fra mikrobiologi til kommunikati­ onsforskning. Dertil er det også vigtigt at bruge en evt. projektvej­ leder som sparringspartner i forhold til at bedømme kilders kvalitet og relevans.
				  Det er også muligt at ((trække på" andre eksperter i relation til informationssøgning - endda over hele verden. Det er blevet mere og mere almindeligt, at forskere og undervisere også er til stede på sociale medier (fx har en faglig blog), og at forskningsgrupper arbej­ der på at opbygge fælles oversigter over litteratur (bibliografier) og ressourcesider i forbindelse med deres forskning. Dertil kommer, at mange opretter forskellige interessegrupper på nettet inden for deres faglige områder, fx på sociale netværkssider, hvor de og andre for­ skere diskuterer teorier, metoder og værktøjer inden for et givet felt (Bik og Goldstein 2013). Man har derfor som studerende mulighed for at opbygge det, som mange kalder et personligt læringsnetværk (Attwell 2007; Dalsgaard 2009), hvor man kan følge forskere inden for de områder, man har interesse for, og engagere sig i de interessegrupper, ^^119^^ der er relevante for en. Dette kan medføre en øget indsigt i, hvilke nye koncepter, teorier og metoder der eksisterer inden for et givet område (Pataraia m.fl. 2013). Det er ligeledes værd at være op­ mærksom på, at flere og flere universiteter lægger forskellige typer af undervisningsressourcer frit tilgængelige på nettet. På forskellige videotjenester kan man finde forelæsningsrækker med nogle af de dygtigste forskere og undervisere inden for et felt. Nogle gør også pensumlister til deres kurser tilgængelige, og atter andre laver helt åbne onlinekurser og -forløb. Dette er kurser på nettet, som er gra­ tis at følge. Oftest består de af en række undervisningsvideoer (fx en hver uge), hvori der kan være indlagt små spørgsmål og quizzer, og man får også muligheden for at samarbejde og diskutere med an­ dre studerende (i nogle kurser er der helt op til 100.000 deltagende studerende ad gangen). Man skal ikke regne med, at dette kan af­ løse eller erstatte den almindelige undervisning, men det kan be­ stemt være et godt supplement (og til tider udstedes et diplom, hvis man laver alle opgaver).
				  Opsummerende kan siges, at problemet i dag ikke er at finde in­ formation, blogs, wikis eller artikler om dette eller hint. Problemet er snarere at bedømme kildernes autoritet, relevans og lødighed. Her kan man som sagt få hjælp gennem de biblioteker, der er tilknyttet uddannelsen (samt undervisere og vejleder(e), selvfølgelig), men det er også muligt at finde og følge forskere, undervisere og forsknings­ grupper fra andre undervisnings- og forskningsinstitutioner. Hvis en forskningsgruppe fx vedligeholder en liste med god litteratur, vil denne givetvis være mere autoritativ og relevant, end hvad en tilfæl­ dig søgning i en søgemaskine vil returnere. På denne måde kan man bruge sociale netværkssider, interessegrupper, onlineressourcer og netværk som en indgangsdør til at sortere og finde ny viden inden for et givet område.
				- Men en ting er at finde en mængde information og artikler, en anden ting er at huske, gemme, dele og holde styr på de ressourcer, man lokaliserer. Dette gælder særligt, når man er flere medlemmer i en gruppe og gerne vil dele og have et fælles overblik. Ligeledes gælder det ^^120^^, at litteratur, man finder i forbindelse med et projekt, tilsva­ rende kan vise sig relevant for senere projekter, men det kræver, at man kan genkalde sig den. Derfor er det vigtigt som studerende, at man arbejder med informations- og ressourcehåndtering.
			- **Ressourcehåndtering (opbevare, gemme og annotere)**	^^120^^
			  collapsed:: true
				- I de mere undersøgende faser af projektet vil gruppens medlem­ mer ofte læse og finde en masse forskellige litteratur, websites, bil­ leder og modeller, ligesom gruppens vejleder øjensynligt vil foreslå en masse litteratur. Derfor kan det være en god ide, at gruppen op­ arbejder et "fælles hukommelseslager" og praksisser for, hvordan lit­ teratur og ressourcer kan deles mellem medlemmerne. Det kan være så enkelt som at have et fælles dokument, hvor man skriver referen­ cer og links ind og evt. tilføjer noter til de enkelte artikler, så det er nemmere for andre af gruppens medlemmer at vurdere, hvorvidt en tekst er relevant eller ej.
				- Der findes dog også en række specialiserede onlinetjenester, som kan anvendes til at opbygge både personlige og delte lagre med god litteratur, websteder, billeder eller lignende, og som kan bruges til at annotere materiale (dvs. notere i, overstrege, fremhæve væsent­ lige sekvenser, gemme bidder osv.). Disse omtales bredt som social bookmarking-tjenester og er, på trods af deres åbenlyse akademiske kvaliteter, ofte relativt ukendte blandt studerende (Estelles, Gonza­ lez og del Moral 2010; Farwell og Waters 2010). Typisk kan man med tjenesterne nemt klippe fra web, men i nogle tilfælde kan man også uploade eget materiale. Det kunne fx være relevant i forhold til at gemme og dele mødenoter, billeder af tavlen, man brugte, de model­ ler, der blev tegnet, samt den bog, vejlederen havde med. Det er vig­ tigt at hæfte sig ved de funktionaliteter, som de forskellige tjenester har, og hvilken type af brug de understøtter, snarere end tjenesterne i sig selv. Tjenesterne kommer og går, og en tjeneste, der er gratis nu, koster måske mange penge i morgen.
				- ^^121^^ Et eksempel på en funktionel tjeneste er Evernote (evernote.com). I Evernote kan man hurtigt gemme hele eller dele af websider, pdf­ filer, videoklip, audio osv. i forskellige arbejdsmapper, og man kan skrive noter og ((tags" (nøgleord) til de enkelte udklip (man kan fx lave en projektmappe, som kan deles med de andre i projektet). Det er således en meget multifunktionel scrapbog, hvor man kan orga­ nisere private såvel som delte noter og udklip samt annotere og til­ føje metadata (tags), så man kan genfinde sit materiale.
				- En anden og lignende tjeneste er Diigo.com, hvor man primært gemmer referencer til, samt hele websider. Endvidere kan man lave noter, overstregninger osv. i en kopi (cache version), *som *ikke æn­ drer sig (hvilket kan være nyttigt i forhold til at henvise til websider, som kan risikere at forsvinde). Diigo minder i den forstand meget om en onlineversion af de bogmærker eller favoritter, man kan lave i sin browser. Man kan også gemme billeder, screen shots og mindre tekststykker, samt annotere og tilføje metadata. Styrken ved Diigo er, at man kan lave grupper, hvori man kan dele gode links og anno­ tere dem, men ligeledes at Diigo også fungerer som en søgemaskine, hvor man kan søge i materiale, som andre brugere har gemt (hvad har andre fx markeret som gode sider omkring mikrobiologi?). Li­ geledes kan man følge andre brugere og på den måde måske skabe et personaliseret netværk, hvor man nemt kan følge med i, hvad folk i ens netværk har bookmarket. Det kan være, at man finder en fem­ seks brugere, som har meget overlappende interesser med en selv, og som derfor kan være interessante at følge, selvom man måske ikke kender dem.
				  collapsed:: true
				  En sidste tjeneste, vi vil nævne, er Zotero (zotero.org). Zotero er et gratis, open source-værktøj designet til at håndtere bibliografiske referencer - dvs. referencer til artikler, bøger, konferencepapirer, vi­ deoer osv. Bibliografiske referencer er vigtige i akademisk arbejde, da det er den måde, hvorpå man henviser til sine kilder fx ved at indsætte en reference i teksten. ^^122^^
					- ![image.png](../assets/image_1672708257171_0.png)
				- Zotero kan køre i browseren eller som selvstændigt program og hjælper til, at man kan opbygge både private og delte mapper med referencer (ellerlinkstil hjemmesider). Zotero kan desuden aflæse, når den er på en webside, der indeholder en bibliografisk reference, og man kan gemme referencen ved blot at klikke på et lille ikon (så hentes referencen automatisk ned sammen med et link samt evt. en pdf-version af en artikel). Zotero integrerer ligeledes med forskellige tekstbehandlingsprogrammer, hvilket betyder, at man, efter at refe­ rencen er tilføjet til Zotero, kan indsætte den i fx MS Word, hvor­ efter Zotero og Word løbende genererer og opdaterer ens litteratur­ liste i det format, man måtte ønske (der findes forskellige standar­ der: APA, Harvard, Chicago m.fl. (se fx stopplagiat.nu). Desuden kan man skrive noter til de enkelte referencer, tilføje metadata og forskellige filer til de enkelte referencer. Zotero er således et meget stærkt værktøj til at holde styr på, finde, sortere og opbygge en over­ sigt over al den litteratur, man bruger i forbindelse med sit studie.
				- Ud over de nævnte eksempler findes der hundredvis af lignende tjenester, hvor nogle vil forsvinde og andre komme til. Som gruppe kan det være en god ide at arbejde med fælles opbevaring og annotering af forskellige typer af ressourcer. Hvad enten det er en mere lavpraktisk løsning, som et fælles dokument, eller gruppen vil kaste sig ud i at bruge en fælles tjeneste som de ovenfor nævnte, er det vig­ tigt at tænke over, hvorvidt ens primære behov er *specialisering* eller ^^123^^ *bredde.* Er det kun nogle få typer af ressourcer, som fx bibliografiske referencer, man vil arbejde med i fællesskab, er det bedst at vælge en tjeneste, der gør lige præcis det på en hensigtsmæssig måde. Vil man dele en bredere pallet af ressourcer, fx både video, audio, indscan­ ninger, tekstbidder osv., er et andet redskab måske bedre egnet.
				- Ligeledes kan man overveje, om det er gruppe- og delingsfaciliteterne, som er de vigtigste, eller om værktøjet primært skal være egnet til individuelt brug (men samtidig have en delingsfunktion), dvs. om der skal være fokus på personalisering eller deling. Man kan også som gruppe overveje, om tjenesten primært skal understøtte her og nu-distribution og notifikation (temporær funktion), eller om den skal kunne understøtte, at man nemmere kan genfinde materi­ alerne senere (persistent funktion). Man kan fx overveje, om det er nok, at man blot e-mailer, pm'er (private messaging) eller deler links i en onlinegruppe, fordi det vigtigste er at notificere de øvrige med­ lemmer. Men er det fx vigtigt, at man to måneder senere (eller på et senere semester) skal kunne genfinde ressourcen, vil det måske være rart at have den liggende i en tjeneste, hvor man kan søge eller har sorteret efter emne. Det er ligeledes værd at overveje, om man pri­ mært vil lagre eksterne ressourcer (websider, pdf'er, videoer), eller om man også har brug for en tjeneste, hvor man kan tilføje eget in­ ternt materiale som fx billeder af tavlen fra gruppemøder og tegnin­ ger på papir samt det gode eksempel på "godt design", man så på en messe (i den forbindelse er det også er værd at tænke over, om det er vigtigt, at der findes en mobil app, der understøtter tjenesten).
				- Det er vigtigt, at gruppen udvikler en fælles praksis for, hvordan værktøjet skal tages i brug. Skal man blive enige om en række nøgleord eller lade det være frit for den enkelte? Hvad er relevanskrite­ rierne for, hvad der gemmes fælles? Skal nogen løbende rydde op, skrive flere noter, eller tilføje nøgleord?
			- **Dialog**	^^123^^
			  collapsed:: true
				- Et meget væsentligt element i problembaseret gruppearbejde er, at ^^124^^ gruppemedlemmerne arbejder tæt sammen, og at arbejdet forudsætter et mere forpligtigende samarbejde (kollaboration) end blot at dele opgaver ud til det enkelte gruppemedlem. Som vi har argumen­ teret for i bogen, forudsætter det at skrive et problembaseret projekt, at gruppen tænker og arbejder med projektet som en helhed, snarere end som særskilte afsnit. Dette kræver løbende kommunikation, dialog og afklaring mellem medlemmerne, og det indbefatter de tre processer, vi indledningsvist nævnte (koordination, kooperation og kollaboration). Først og fremmest kan det overordnet set være hen­ sigtsmæssigt at skelne mellem synkron (samtidig) og asynkron (for­ skudt i tid) kommunikation. Synkron kommunikation er fx chats, videomøder, telefonsamtaler, mens asynkron kan være kommuni­ kation i onlinefora, e-mail og sms. Det er sjældent helt rene katego­ rier, og nogle gange kan en sms-udveksling minde mere om en chat, hvis svarene følger meget hurtigt på hinanden.
				- De to dialogtyper kan være hensigtsmæssige at arbejde med i
				  forbindelse med projektet, og der er nok i dag meget få projektgrupper, som ikke mailer, skriver sammen online, chatter eller holder et videomøde. Fordelen ved onlinekommunikation er, at den tillader, at medlemmerne ikke behøver at befinde sig i samme rum og hel­ ler ikke nødvendigvis være tilgængelige på samme tidspunkt. Det kan være en fordel i en travl hverdag med studiejob, familie og an­ dre forpligtelser. Der er dog til tider en tendens til at tænke på onlinesamarbejde som noget sekundært og inferiørt i forhold til fysi­ ske møder og som et nødvendigt onde. Vi vil ikke romantisere onli­ nesamarbejde, og der er bestemt tidspunkter, hvor det at mødes fy­ sisk i et rum har sine helt klare fordele. Det er dog heller ikke alle fy­ siske møder, der er produktive, og måske kunne fem medlemmer have sparet hver en times transport for at dukke op til et møde, hvor de brugte en halv time på at uddele nogle opgaver. Dertil er der fak­ tisk også tidspunkter, hvor onlinesamarbejde kan have nogle for­ dele i forhold til de fysiske møder. Eksempelvis er tendensen til, at der "går hyggesnak i mødet" mindre ved onlinemøder, hvorfor ef­ fektiviteten til tider kan være højere ved denne form for kollaboration. ^^125^^ Vekslen mellem fysisk fremmøde og onlineinteraktion er en balance, som gruppen løbende må tage stilling til, og som man kan tænke ind i relation til udformningen af flowdiagrammer og Gantt­ skema (se #kapitel3 ).
				- For en gruppe er det vigtig løbende at diskutere og overveje, hvor ofte man har behov for at mødes, hvornår der er brug for et fysisk møde, hvornår man kan snuppe en videokonference, og hvornår det er nok at koordinere over e-mail eller i en onlinegruppe. Dette betegner Wenger, White og Smith (2009) som en balance mellem "togetherness" (være sammen) og "separation" (være adskilte), men det angår ligeledes balancen mellem « deltagelse" og "tingsliggørelse" (løbende dialog/diskussion vs. fastholdelse/fastfrysning, som be­ skrevet tidligere i kapitlet). Her handler det om at få skabt en god "rytme" mellem samvær og adskillelse og en god interaktion mellem deltagelse og tingsliggørelse (Wenger, White og Smith 2009).
				- Ofte er gruppearbejde karakteriseret ved, at man skifter mellem perioder med eksploration, åbenhed og uafklarethed og så perioder med større klarhed, overblik og konsolidering. Dette er bl.a., hvad man kan forstå som dynamikken mellem deltagelse og tingsliggø­ relse, og hvor det er vigtigt, at perioder med høj grad af idegenere­ ring (deltagelse) efterfølges af en stabilisering og enighed om, hvad der nu skal arbejdes videre med (tingsliggørelse). I perioder med udforskning og uafklarethed kan der være brug for at generere en masse nye ideer, eller modsat at man stopper op og fastsætter en fæl­ les kurs for at kunne komme videre. Det betyder, at der både kan være brug for mere dynamiske mødeformer med brainstorms samt tempofyldt dialog og mødeformer, der understøtter dybere, længerevarende refleksion. Derfor kan man med fordel veksle mellem syn­ krone og asynkrone kommunikationsformer.
				- **Refleksion** **og** **asynkron** **kommunikation** ^^125^^
				  collapsed:: true
					- Nogle gange kan der være brug for et refleksionsrum, hvor der er tid og plads til eftertanke og længerevarende diskussion; og måske også diskussioner, der kan være svære at tage, fordi man er uenige ^^126^^ (se #Kapitel5 ). Asynkrone dialoger fx i et onlineforum lægger op til, at den enkelte kan tænke mere over, hvad andre har skrevet, gen­ læse det og bruge bedre tid på at formulere og reflektere over sit eget standpunkt. Dermed kan den asynkrone kommunikation skabe for­ udsætninger for en forståelsesorientering og refleksiv forholdemåde, som kan være sværere at realisere ved synkron kommunikation (on­ line som offline), fordi det kræver tid og omtanke. I relation til asyn­ kron kommunikation er det dog vigtigt, at alle påtager sig et ansvar for at deltage og bidrage, og det kan være en god ide at sætte en tids­ begrænsning på, fx at man bliver enige om at skrive sammen inden for de næste 48 timer.
				- **Dynamiske mødeformer - synkron kommunikation** ^^126^^
				  collapsed:: true
					- I nogle perioder er der brug for en høj grad af fælles samtidig "tilste­ deværelse" for at generere nye ideer. Tilstedeværelsen behøver dog ikke at være fysisk, men kan være en synkron video- eller audiokon­ ference. Når der er brug for høj dynamik og hurtige udvekslinger, er de synkrone kommunikationsformer at foretrække (og en hurtig brainstorm, hvor man bygger videre på hinandens ideer, sætter post­ it'er op osv., kan være nemmere, når man mødes fysisk). Synkrone audio- eller videokonferencer (via fx Skype eller Adobe Connect) kan dog være et redskab til at afholde møder, hvor der kan være brug for hurtigt eller almindeligt replikskifte, hvilket er svært på en chat, hvor også turtagning og overlappende "tale" giver problemer.
					  I forbindelse med audio- og videokonferencer skal man som gruppe tænke over, hvordan man vil arbejde sammen om "noget" (fx et dokument, en model eller lignende). Når alle er i samme fysi­ ske rum, er det forholdsvis nemt at finde ud af, hvad andre mener, når de refererer til "her",« der" eller fysisk peger eller tegner en ring om en sætning. Ligeledes "ser" man det samme, dvs. at man har en bevidsthed om, hvad andre kan *se *lige nu og her, hvilket også kal­ des "mutual awareness". Denne fælles opmærksomhed udfordres, når man mødes online, og det kræver mere kommunikation og eks­ plicitering ("lige nu kigger jeg på dokumentet Y på side X") for at ^^127^^ sikre sig, at alle forstår det samme ved det samme (Cherubini m.fl. 2010). Derfor kan det være nyttigt, hvis værktøjet, man bruger, fx tillader deling af en af deltagernes skærmbillede (så man ser på det samme) eller et fælles whiteboard og/eller onlinedokument, som alle kan arbejde på samtidigt. En fordel ved online synkrone mødefor­ mer er, at de fælles objekter, man arbejder på, som regel er nemme at gemme digitalt, ligesom man i noget software kan lave en optagelse af hele mødet. Det er dog ikke alle tjenester, der tilbyder dette, hvil­ ket kan være relevant at overveje i forbindelse med valg af mødeplat­ form. Tjenesterne er også forskellige, når det kommer til antallet af deltagere, der kan være på med video, samt i hvilket omfang de til­ lader et overblik, hvor man dels kan overskue deltagerne, chat, fæl­ les dokument og whiteboard. Derfor kan det være værd at overveje, om nogle møder primært kan afholdes som audiomøder (eksempel­ vis møder, der blot handler om hurtig koordination), eller om det er nødvendigt med fx et fælles onlinedokument og whiteboard i løbet af mødet.
				- **Skriveprocessen - deling og dokumenthåndtering** ^^127^^
				  collapsed:: true
					- Projektarbejde indbefatter som oftest en væsentlig skriveindsats, at gruppemedlemmerne læser, retter og giver hinanden feedback på de skrevne afsnit samt skriver på nogle af afsnittene sammen. Det er meget vigtigt for projektarbejdets kvalitet, at der er høj grad af ud­veksling, kommentering og debat om de enkelte afsnit, også selvom det pågældende afsnit måske har en hovedforfatter. Ligeledes er det vigtigt for samarbejdet, at alle medlemmerne har god indsigt i, hvor de enkelte afsnit løbende bevæger sig hen, så den røde tråd i projektet fastholdes. Dette kan dog til tider, som antydet i kapit­ lets indledende case, være vanskeligt og føre til en del problematik­ ker omkring versioner af et dokument. Versionshåndtering, dvs. det at holde styr på, hvem der har den seneste udgave, hvem der næste gang skal kigge på dokumentet, og hvem der har tilføjet hvilke ret­ telser, kan hurtigt vokse til en omfattende opgave, hvis man er mere end to-tre personer i gruppen. Der findes avancerede softwaresystemer ^^128^^ til dette, som eksempelvis bruges til fælles skrivning af kode i softwareprojekter (fx subversion og git(hub)). Disse vil imidlertid ofte kræve for meget af de fleste brugere og er ikke optimeret i for­ hold til almen tekstbehandling. Der er dog de seneste år dukket en del forskellige systemer og tjenester op, som kan håndtere kollabora­ tiv, simultanskrivning - og dertil er der også meget, som kan klares med simpel mailudveksling af dokumenter.
					  En ting er dog udveksling og deling af dokumenter, men det er ligeledes vigtig som gruppe at overveje, hvordan man løbende kan holde et fælles overblik over projektrapporten i sin helhed - fx hvorledes opgaven er struktureret (hvilke afsnit kommer hvor, hvordan hænger de sammen, og hvem arbejder på hvilke afsnit?) Der findes deciderede systemer til dokumenthåndtering, og i mange avancerede groupware-systemer er både fælles overblik og versions­ håndtering en del af pakken (se fx en liste på: [http://en.wikipedia.](http://en.wikipedia/) org/wiki/List_of_collaborative_software). Dertil har mange af disse platforme oftest indbygget synkrone og asynkron kommunikations­ faciliteter, projektplanlægningsværktøjer (se kapitel 3), kalender­ funktioner m.m. Mange af disse systemer koster dog penge og kræ­ ver endvidere, at institutionen udbyder dem, eller at man har med­ lemmer i gruppen, der kan sætte systemerne op og administrere dem. De kræver dertil også en fælles tilvænning, og at alle i gruppen er med på at benytte en fælles platform, som kan kræve noget tid at sætte sig ind i at bruge. I dette kapitel vil vi derfor primært holde os til løsninger, som ligger inden for de fleste studerendes rækkevidde.
					- Ligesom i forrige sektion kan man tale om, at der findes systemer til både synkront og asynkront skrivearbejde, eller hvad man kunne kalde parallel og sekventiel aktivitet. Med synkrone systemer mener vi tjenester, hvor dokumentet ligger online, hvor alle kan tilgå det og skrive samtidigt, og hvor man løbende kan se, hvad andre skriver i (næsten) realtid (parallel aktivitet). Dette er tjenester som fx Google Docs, Microsoft Office 365 og Zohowriter m.fl. Ulempen ved disse tjenester er, at det kan være sværere at holde overblik over, hvem der har skrevet eller rettet hvad og hvornår, og dertil er nogle af løsningerne ^^129^^ ikke helt så avancerede som de fulde tekstbehandlingspro­ grammer (hvor man fx kan bruge funktionen "registrer ændringer", så man kan se, hvem der har ændret hvad). Det er desuden ofte nød­ vendigt at trække dokumenterne ud og få arbejdet videre med for­ matering og opsætning.
					- Med asynkrone systemer tænker vi på filsynkroniseringsværk­ tøjer, dvs. systemer, hvor en bruger åbner og retter i et dokument, hvorefter alle rettelserne synkroniseres til andre computere og/eller brugere, hvorefter en anden kan begynde at skrive på det (sekven­ tiel aktivitet). Dette er tjenester som dropbox, box og onedrive. For­ skellen på disse tjenester og de synkrone systemer er, at filerne ligger i deres oprindelige format (fx word eller notes) på den enkelte bru­ gers computer, og således også er tilgængelige offline, eftersom do­ kumenterne først synkroniseres med en onlineserver og med de øv­ rige enheder og/eller brugere, når man er online. Tjenesterne er ikke specielt møntet på do umenter, men kan være enhver filtype, man ønsker at dele på tværs af forskellige enheder og/eller brugere. Såle­ des kan de også bruges til at dele billeder, video, audiofiler eller an­ dre filtyper, som man bruger i projektet.
					- Fordelene ved tjenester, der muliggør parallel aktivitet, er, at alle hele tiden arbejder i det samme dokument. De sekventielle el­ ler asynkrone tjenester har derimod den begrænsning, at såfremt to brugere har filerne åbne samtidig og gemmer dem, kan der op­ stå konfliktende versioner, hvilket kan skabe tvivl om, hvilket do­ kument der skal arbejdes videre i. Det betyder, at der er brug for en større grad af koordination i forhold til, hvem der arbejder på doku­ menterne og hvornår. Dette gør sig også gældende, hvis man ikke bruger nogen af de nævnte muligheder, men i stedet har filerne lig­ gende lokalt og rundsender dem på mail eller sender dem til den næ­ ste i en "rettekæde" (dvs. en aftalt rækkefølge, hvor gruppemedlem­ mer modtager, retter og sender videre til den næste). Ulempen ved denne løsning er, at det kan være sværere at holde et samlet overblik over, hvem der har den seneste udgave, men også hvordan det over­ ordnede projekt skrider frem. ^^130^^
				- **Delt ejerskab** ^^130^^
				  collapsed:: true
					- Tjenesterne, som vi har nævnt, kan hjælpe med at holde et fælles overblik over den samlede mængde af dokumenter, og man kan inddele i mapper (indledning, teori/færdig, ufærdig, til kommente ring/en mappe pr. medlem). På den måde kan synkroniseringstjenesterne også fungere som en selvtilrettelagt disposition og evt. sta­ tus på, hvor langt de forskellige afsnit er nået. Tjenesterne kan lige­ ledes bruges som fælles sted for fx Gantt- og flowdiagrammer (som omtalt i #kapitel3 ).
					- Det er klart, at gruppens behov kan ændre sig, efterhånden som projektet skrider frem. Det kan være, at det indledningsvist er godt at skrive parallelt/synkront på idedokumenter, men at det senere bli­ ver nødvendigt, at et enkelt gruppemedlem arbejder videre med do­ kumentet for derefter at sende det til kommentering (sekventielt). Derfor kan det være værd at overveje, om et dokument har *høj *eller *lav *grad af ejerskab, dvs. om der er en eller få, der er hovedforfattere (høj grad af ejerskab), eller om det er et åbent dokument, som alle hele tiden bør kunne skrive og rette i (lav grad af ejerskab). Dette kan dels afspejle forskellige præferencer for, hvordan man gerne vil samarbejde, men også have praktiske hensyn.
					- I forhold til det første er det værd at overveje, hvordan de enkelte gruppemedlemmer har det med at "skrive sammen", fx om man helst vil sidde og arbejde alene med et afsnit, eller om man har det fint med at være flere forfattere, der går til og fra dokumentet og løbende tilføjer og sletter i det samme afsnit. De parallelle tjenester fordrer bedst denne type skrivning, selvom det selvfølgelig også er muligt at aftale, at andre ikke retter i det førend hovedforfatter(ne) synes, de er tilstrækkeligt færdige. Selvom der oftest findes facilite­ ter, hvor man kan se, hvad forskellige har tilføjet, er det typisk svæ­ rere i tjenester, der fordrer parallelskrivning, at holde hoved og hale på, hvem der har tilføjet hvad. Hvis der er brug for en mere detal­ jeret oversigt over, hvem der har rettet og tilføjet hvad, er standard kontorpakkerne oftest bedre indrettet til dette, men valg af disse tje­ nester fordrer samtidig, at man i højere grad arbejder sekventielt.
					- I forhold til dokumenthåndtering, overblik og deling er det vig­ tigt, at gruppen udvikler nogle fælles praksisser og er enige om, hvad det vil sige at skrive sammen. Dette indbefatter dels nogle rent praktiske foranstaltninger, såsom hvordan man holder styr på forskellige versioner af et dokument i en synkroniseringstjene­ ste, eller hvordan man holder styr på, hvem der retter hvornår - skal der eksempelvis oprettes en retterækkefølge? Men det er lige­ ledes et spørgsmål om, hvordan gruppen har det med samskrivning. Hvis det er svært at se, hvem der har lavet ændringer, er det så vig­ tigt at markere, når man ændrer noget, eller har de andre det o.k. med rettelser? Kan alle løbende arbejde i alle dokumenter, eller har dokumenterne ejere, som bestyrer, hvornår der rettes og af hvem? Hvordan sikrer gruppen løbende et overblik over de forskellige afsnits sammenhæng og progression, og hvordan sikrer den, at alle på mest optimal vis kan følge med i den løbende udvikling af skriveprocessen og progressionen som helhed?
			- **Afrunding**	^^131^^
			  collapsed:: true
				- I kapitlet har vi gennemgået it-værktøjer til udforskning, ressource­ håndtering, dialog og selve skriveprocessen, og vi har understreget, at værktøjerne ikke automatisk løser forskellige opgaver. Derimod er det vigtigt, at gruppen overvejer, om og hvordan de vil benytte de forskellige værktøjer, samt at gruppen opbygger fælles praksis­ ser omkring brugen af disse værktøjer. Som vi har nævnt flere gange i bogen, er det svært at opstille nagelfaste retningslinjer for brug af forskellige ressourcer, modeller og værktøjer, da præferencer kan va­ riere fra gruppe til gruppe (og internt i gruppen). Dette gælder selv­ følgelig også for it-værktøjer. Nogle har det fint med at mødes ion­ line synkrone konferencer, mens andre foretrækker at mødes fysisk og mestendels bruger it-værktøjerne til at koordinere, hvor og hos hvem man mødes. Nogle synes, det er smart og tidsbesparende, at man kan dele ressourcer online og bruge social bookmarking, mens det for andre er fremmed territorium og virker til at være for stort ^^132^^ besvær med for stejl læringskurve. Det er således noget, gruppen må diskutere og løbende evaluere for at sikre, at gruppens it-brug med­ virker til at optimere projektarbejdet.
	- #KAPITEL7 ^^133^^
	  collapsed:: true
		- **EVALUERING AF DET PROBLEM BASEREDE ARBEJDE**	^^133^^
		  collapsed:: true
			- Når man hører ordet "evaluering", tænker
			  mange på noget,
			  man gør, når en aktivitet er afsluttet, og man skal se på, om man så har opnået
			  det, der var aktivitetens
			  oprindelige mål. Der er imidlertid
			  ikke no­ get i betydningen af evaluering, der tilsiger,
			  at man først kan fore­ tage evaluering, når et projekt eller en opgave er endelig afsluttet. Faktisk kan man
			  med stor fordel evaluere løbende og dermed lø­ bende holde øje med, om
			  kvaliteten i arbejdet nu også er som øn­ sket,
			  eller om der kan være grund
			  til at justere eller omprioritere.
			- Evaluering er en aktivitet, som ikke i alle tilfælde
			  collapsed:: true
			  får tilstrække­lig opmærksomhed i det problembaserede arbejde. Ofte bliver den eneste form for evaluering, som den studerende eller gruppen
			  del­ tager i, den af uddannelsesinstitutionen påkrævede evaluering gen­ nem eksamen. Dette er uheldigt, eftersom denne evalueringsform muligvis er den mindst velegnede til at sikre fortsat læring og fag­ lig udvikling, når projekter eller andre PBL-forløb er afsluttet. Der­ for beskæftiger dette kapitel sig med, hvordan man som studerende og projektgruppe løbende kan indlægge evalueringer,
			  der både kan medvirke til at forbedre det problembaserede arbejde og samtidig pege ud over den aktuelle arbejdsopgave og give vigtig
			  viden, som kan bruges i det videre studie og arbejdsliv.
				- **2 semestre - vidt forskellige oplevelser** ^^133^^
				  collapsed:: true
					- Peter kom på sit første semester i en gruppe med fire andre stude­ rende. Fra starten gik samarbejdet vældig godt. Gruppen arbejdede sig frem mod et emne,
					  som alle fandt interessant, og gruppen kom hurtigt ind i en fornuftig arbejdsrytme. Alle arbejdede engageret på projektet. Selvfølgelig var der mindre uoverensstemmelser under­vejs, men de blev hurtigt løst og skabte blot yderligere motivation,
					  fordi alle kunne se, at det gik fremad. Resultatet blev en overbevi­sende projektopgave og en høj karakter. På næste semester kom Peter i en ny gruppe. Gruppen fandt sam­men, fordi de alle brændte for det samme faglige område. Imidlertid gik tingene væsentligt anderledes denne gang. Pludselig var det svært at blive enige. Gruppesamarbejdet gik trægt, der var langt mellem smil og latter, og møderne blev en pine, hvor den ene ende­ løse
					  diskussion afløste den anden. Ikke helt overraskende blev grup­pens samarbejdsproces afspejlet i eksamenen, som bestemt ikke var tilfredsstillende i forhold til Peters høje forventninger til sig selv og sit arbejde. Efterfølgende reflekterede Peter over sine to meget forskellige ople­velser med problembaseret arbejde. Hvilke faktorer lå til grund for disse forskellige processer og resultater? Kunne resultatet af det andet gruppearbejde være blevet anderledes, hvis gruppen havde gjort noget af det, som tilsyneladende virkede for den første gruppe? Og hvad var det i grunden, der havde virket så godt i det første grup­pearbejde?
			- **Hvad er evaluering** ^^134^^
			  collapsed:: true
				- Evaluering beskrives ofte som en vurdering, igennem hvilken man tillægger noget værdi. Altså en handling, der sætter en i stand til at afsige en værdimæssig dom (Andreasen m.fl. 2011). Således kan man i
				  Den Danske Ordbog læse, at evaluering er en "systematisk, faglig vurdering af fx en institutions
				  formåen eller kvaliteten af et forløb". Imidlertid indfanger disse begrebsliggørelser kun en del af evalue­ringens muligheder. Det er klart, at et vigtigt formål med evalue­ring er at vurdere og bedømme
				  kvalitet eller værdi ved et forløb, en indsats, en projektopgave osv. (Vedung 1998). Samtidig
				  er der imid­lertid en anden kvalitet forbundet
				  med evalueringen, som rækker ud over den konkrete indsats og giver mere generel information om forløbet. Denne information kan bruges i et
				  kommende perspektiv, og der er i den mere fremadrettede evaluering ofte gemt væsentlige indsigter, der bør have betydning for, hvordan man som studerende vælger at arbejde, samarbejde og lære. Den gode evaluering er såle­des både
				  bagudrettet og fremadrettet. Den giver viden om det for­ løb, der er i gang, eller netop er overstået, og tilvejebringer samtidig viden, der kan bruges i forbindelse med det videre arbejde og i nye fremtidige forløb. Af denne grund er evaluering en aktivitet, der bør indtænkes i hele projektforløbet, uanset om det strækker sig over tre dage eller tre måneder. Hvis vi vender tilbage til det indledende
				  eksempel, kan man fore­ stille sig et helt
				  andet forløb. Havde Peter og hans projektgruppe nu i løbet af første semester iværksat en række evalueringer, som kunne lære ham (og gruppen) noget om, hvad det var, de i fælles­ skab gjorde,
				  der fik gruppearbejdet til at glide så ubesværet, ville de opnå en viden, de kunne bringe med ind i kommende projektgrup­per. Med denne viden som udgangspunkt for det følgende projekt­ arbejde kunne Peter måske have forsøgt at implementere nogle af de samarbejdsformer og strukturer omkring
				  projektets faglige elemen­ter i sin ny arbejdsgruppe, som tidligere havde fungeret godt.
				  Som studerende, der i store dele af studiet
				  selv skal tilrettelægge arbejdet og
				  læringen, er det vigtigt at kende til flere forskellige for­mer for evaluering og ikke mindst, hvordan disse kan bidrage til fortsat faglig
				  udvikling. Her kan man overordnet starte med at se på forskellen mellem summative og formative evalueringer (Stegeager 2011). Formativ evaluering handler, med sit udgangspunkt i en kva­litativ tradition, om at bidrage til *fremadrettet formning *(forbedring) af det, man evaluerer. Formativ evaluering er således et styringsred­skab, der har til formål at bidrage til en stadig forbedret proces om­kring udvikling af faglige kompetencer (Willert 2011). Summativ evaluering handler om at summere noget op - altså at gøre ting tæl­lelige og vurdere dem på baggrund af denne tællelighed. Den mest udbredte form for summativ
				  evaluering i en studiesammenhæng er naturligvis ens eksamen, hvor man gør noget (i princippet) utælle­ligt (fx en projektrapport eller en mundtlig
				  eksamen) tællelig ved at tillægge den enkeltes præstation en numerisk værdi, dvs. en karakter. Ofte tillægges summative evalueringer stor værdi i vores sam­fund. Dette gælder ligeledes i studiesammenhænge, hvor karakte­ren er en af de vigtigste parametre, som studerende bruger til at be­dømme kvaliteten
				  af deres arbejde. Desværre er summative evalue­ringer i mange tilfælde et mindre effektivt læringsfremmende red­skab, da den summative evaluering
				  ikke i sig selv giver bud på, hvor­ dan eller hvorfor noget tilskrives en bestemt talmæssig værdi. Der­ for vil vi ikke beskæftige os yderligere med denne evalueringsform. I stedet vil vi i det
				  følgende give en række bud på, hvordan den en­kelte studerende, projektgruppen, casegruppen, og andre grupper, der arbejder problembaseret, kan arbejde med formativ evaluering både undervejs og efter afslutningen af deres arbejde for derigennem at forbedre arbejdsprocessen såvel som produktet og det ende­ lige resultat. Men inden da er det imidlertid nødvendigt at diskutere spørgsmålet om feedback, hvilket er en central del af enhver forma­tiv evalueringsproces.
			- **Om feedback i evaluering** ^^136^^
			  collapsed:: true
				- Et væsentligt element i forbindelse
				  collapsed:: true
				  med formativ evaluering er, at man lærer gennem feedback. Feedback kan beskrives som det for­ hold, at en person vurderer noget specifikt (afsiger en værdimæs­sig dom) for derefter at give en tilbagemelding til en anden person om, hvorledes det vurderede opfattes (Paludan 2013). Feedback er en ganske naturlig del af måden, vi indgår i
				  relationer med andre mennesker på. Faktisk orienterer og indretter vi os konstant efter den feedback, vi får fra andre mennesker (Stegeager og Molly 2011). Feedback giver os information om, hvordan andre ser på os og vo­res måde at agere på. Feedback kan være verbal, men den kan også være nonverbal. Eksempelvis kan det i mange tilfælde være rigeligt, at læreren kigger på den urolige elev med et bestemt blik, hvoref­ter eleven falder til ro og fortsætter med at løse opgaverne foran sig. Lærerens nonverbale feedback giver i dette tilfælde tilstrækkelig in­ formation, hvilket medfører, at eleven ændrer sit
				  handlemønster. I dette tilfælde er feedbacken
				  en del af en bevidst proces, men feed­ back kan
				  ligeledes være ubevidst eller ligefrem uønsket. Eksempelvis kan man sidde til et møde med
				  en person, man ikke bryder sig om, hvilket (fx via ens kropssprog) skinner igennem og farver
				  samværet (på trods af at man søger at skjule det, så godt man kan). Begge ek­sempler er endvidere et udtryk
				  for, at feedback er et særdeles kraft­ fuldt lærings- og forandringsredskab. Feedback har stor indflydelse på vores måde at forstå og opfatte et givet fænomen på, hvilket sæt­ ter *os *i stand til at korrigere vores ageren. Som sagt er vi trænede i at modtage feedback, men i forbindelse med formative evalueringsprocesser træder vi ind i en rolle og situa­tion, som vi ofte er mindre trænede i, nemlig
				  en situation, hvor feed­back systematiseres og gives med et særligt formål - at skabe øget læring i gruppen og for den enkelte. Mange oplever, at det er en lidt pikant situation at skulle vurdere
				  andres bidrag, såvel den skriftlige produktion som deres bidrag til gruppen. Særligt vanskeligt er
				  det naturligvis i sammenhænge, hvor der er noget, som efter ens vur­dering ikke fungerer tilfredsstillende. I denne sammenhæng er det afgørende, at man allerede tidligt i forløbet har lavet en aftale om, hvad,
				  hvorfor og hvordan man i gruppen vil give feedback (se kapitel 4). Dette vil i langt de fleste
				  tilfælde gøre det nemmere at træde ind i en feedbackrelation. For det første er det vigtigt at finde ud af, *hvad *man i grup­pen skal give
				  hinanden feedback på. Er det det skriftlige arbejde? Er det måden, man indgår i gruppen på? Er det, hvad man bidra­ger til gruppediskussionerne med? Alle disse emner kan være rele­vante, men det er væsentligt, at man på forhånd afklarer, hvilke om­ råder det er o.k., at gruppemedlemmerne forholder sig til. At arbejde
				  i gruppe sammen giver os ikke nødvendigvis retten til at forholde os til alle mulige forskellige aspekter ved vores medstuderende; el­ler rettere, det giver os ikke retten til at fremkomme med disse vur­deringer. Endvidere er det væsentligt at diskutere, samt efterfølgende hu­ ske sig selv og hinanden på,  hvorfor man arbejder med evaluering og feedback. Evaluering er først og fremmest et læringsredskab. Det er altså en aktivitet, vi påbegynder med det formål at skabe læring.
				  Det er derfor væsentligt, at man overvejer, hvordan den feedback, man giver, kan virke læringsbefordrende for modtageren. Kort sagt: hvad skal
				  han eller hun have ud af min tilbagemelding? Feedback, som udelukkende gives for ens egen skyld, skader typisk mere end den gavner.
				  Endelig er det vigtigt at overveje, *hvordan *man
				  giver feedback. Her kan det være relevant at skele til Alrø og Kristiansens (1997 og 1998) bud på en konstruktiv feedbackmodel, som deler feedback op i fire niveauer: Iagttagelse - Oplevelse - Fortolkning - Forslag (se fi­gur 7.1).
					- ![image.png](../assets/image_1672705767600_0.png)
				- Modellen tager, kort fortalt, udgangspunkt i det
				  collapsed:: true
				  forhold, at megen feedback kommer til at fremstå som objektive beskrivelser (sandheder) af den
				  anden ("Du gør det forkert"), eller den andens arbejde ("Det, du har skrevet, giver ingen mening"). Problemet med denne form for feedback
				  er, at den negligerer det subjektive element i
				  feed­ backen, nemlig det forhold, at det er *mig, *der synes, at du gør det for­kert, og det er *mig, *for hvem teksten ingen mening giver. Derfor minder Alrø og Kristiansen os om, at konstruktiv feed­ back altid bør tage udgangspunkt i en selv og ens egne iagttagelser. Feedback bliver således en spejling
				  af, hvad man har set eller hørt. Vel at mærke en spejling, der i første instans forudsætter, at man undlader at fortolke på det sete eller hørte;
				  man formidler blot sin iagttagelse. Næste skridt i modellen er at beskrive, hvordan man selv oplever sin iagttagelse. Altså hvilke tanker iagttagelsen sætter i gang hos en selv. Dette er et vigtigt skridt i
				  forbindelse med feed­ back, idet man derved sikrer, at feedbacken opleves som vedkom­mende og personlig, eftersom man refererer til egen oplevelse og de tanker, oplevelsen fører med sig. Herefter kan man komme med sine fortolkninger af det iagttagede, altså sine subjektive vurderinger ba­seret på ens iagttagelse og oplevelse. Endelig kan man komme med
				  ændringsforslag. Man kan dog også vælge at afstå fra dette sidste skridt. Som Alrø og Kristiansen (1998) skriver, kan efterspurgte for­ slag baseret på de tre foregående trin være særdeles hjælpsomme, men er de ikke efterspurgte, kan forslagene opleves som irriterende og ikke brugbare. Som det fremgår af ovenstående, er det altså vigtigt at:
					- Feedback
					  tager udgangspunkt i det, man umiddelbart kan se og
					  høre.
					- Feedback er konkret og specifik.
					- Man tager ejerskab
					  for sin feedback - feedback siger lige så me­get om den, der giver feedback, som om den, der modtager den.
					- Endelig er det vigtigt, at man også husker at nævne det, der fun­gerer, og det, vi lykkes med. Som vi skal vende tilbage til senere i kapitlet, rummer vore succeser et stort læringspotentiale. Efter at have gennemgået praksis i feedbackprocessen er det nu tid
					  til at se på nogle konkrete evalueringsområder og evaluerings modeller.
			- **Om at sætte mål og evaluere** ^^140^^
			  collapsed:: true
				- En effektiv evaluering begynder ikke med selve evalueringen, men inden: nemlig med en diskussion af og refleksion over målsætnin­ger. Elliot og Dweck (1988) skelner i den forbindelse mellem to forskellige former for mål i studiesammenhænge:
				- I) *Præstationsmål, *hvor man som studerende primært har fokus på at sikre sig positive evalueringer af sine præstationer. I traditionel uddannelsessammenhæng vil dette ske gennem karaktergivning. Præstationsmål indfris i udgangspunktet ved, at *en anden *end den lærende afgør, hvad der regnes for en god præstation.
				- 2) *Læringsmål, *hvor man primært fokuserer på at forbedre egne eller gruppens præstationer i forhold til opgaven. Læringsmål er mål, som de studerende selv formulerer på baggrund af et oplevet
				  behovs- eller vigtighedskriterium. Læringsmål
				  eller procesmål er således også **mål, **som de studerende selv kan kontrollere. Derfor ta­ ger de studerende i langt højere grad ansvar for evalueringen af de­res proces- og uddannelsesforløb, når det er læringsmål, der skal evalueres: "Har vi levet op til vores målsætninger om arbejdsmåder,
				  arbejdsindsats, mødekultur, udvikling af faglige kompetencer osv.?,, Når vi som vejledere ved første
				  vejledningsmøde spørger de stu­derende om, hvad deres
				  mål med projektet er, hører vi tit udsagn
				  så­ som: "Vi vil gerne lave et rigtig godt projekt."
				  Spørger man ind til betydningen bag dette udsagn, finder man ofte ud af, at det, de studerende egentlig siger, er: "Vi vil gerne lave et projekt, som censor og eksaminator synes, er rigtig godt, så vi kan få en høj karakter." Mål­ sætningen for det problembaserede arbejde kommer på denne måde til at ligge uden for de
				  studerendes kontrol, hvilket vil medføre et evalueringsunderskud. Hvis man ikke opstiller mål, som det er muligt selv at evaluere på, giver det jo ikke megen mening at evaluere i det hele taget. Derfor er en vigtig opgave i forbindelse med problem­ baseret arbejde at diskutere, hvilke mål deltagerne har for arbejdet vel at mærke mål, der kan evalueres
				  på! Sådanne mål vil typisk være læringsmål eller procesmål. Men tag ikke fejl: man kan sagtens
				  som studerende evaluere projektarbejdets produkt. Faktisk kan det være vældig lærerigt at foretage interne produktevalueringer, hvilket vi vender tilbage til senere i kapitlet. Før vi når dertil, vil vi imidlertid give en række eksempler på mu­lige
				  evalueringsformer og komme med forslag til, hvordan det pro­blembaserede arbejde kan kvalificeres gennem evaluering, for selv­ følgelig er evaluering
				  ikke noget, der bare skal foretages "for sjov". Den eneste grund til, at vi anbefaler, at alle studerende arbejder mål­ rettet med evaluering, er, at
				  løbende evaluering fører til indsigt både omkring håndteringen af fagligt stof og processen omkring samar­bejdet. Det vil bidrage til, at den enkelte og gruppen opbygger sta­dig mere viden om og kompetence til at få størst muligt læringsud­bytte af det problembaseret arbejde. Evaluering er i *sidste *ende et produktoptimerende redskab (Rasmussen 2007).
				- **Om løbende evaluering af gruppearbejdet** ^^141^^
				  collapsed:: true
					- Vi hører af og til studerende sige, at "vi behøver ikke evaluere, for det går jo rigtig godt i vores gruppe". Men måske er det netop, når det går allerbedst, at en evaluering kan bidrage med mest
					  læring. For det første er det jo meget sjældent, at
					  tingene går skidt fra star­ ten. I langt de fleste tilfælde bliver samarbejdet, enigheden, energi­ niveauet osv. ringere med tiden. Men til tider kan dette rent faktisk forhindres, såfremt gruppen evaluerer samarbejdet undervejs, og in­ den den store krise opstår. Dermed får gruppen lejlighed til at spotte eventuelle faresignaler og ikke mindst erkende, hvad det er, der bi­ drager til gruppens gode samarbejde. For det andet er evaluering en tids- og energikrævende aktivitet. Pro­ jekter og grupper, der er ved at køre af sporet, er sjældent energi gi­vende. I sådan en situation kan det være vanskeligt at finde den nødvendige energi til at starte en evalueringsproces. Har man imid­lertid allerede oparbejdet en evalueringskultur, kan det være lettere at fastholde den i de hårde og knap så sjove perioder. Endelig er det faktum, at "tingene går godt" jo ikke nogen undskyld­ning for ikke at lære noget! Som kapitlets indledende eksempel sø­ger at illustrere, kan der være masser af læring forbundet med det, vi lykkes med. Faktisk kan vi have en tendens til at være alt for op­ satte på
					  at lære af vores fejl og ignorere det videnspotentiale, der ligger gemt i vores succeser.
			- **Evalueringsforhold** ^^142^^
			  collapsed:: true
				- Ikke alle evalueringsformer er nødvendigvis
				  relevante i alle dele af det problembaserede arbejde.
				  Der findes nemlig ikke en rigtig måde at
				  evaluere på. Den ,c rigtige" evaluering afhænger af en række ind­ byrdes forbundne forhold, som man er nødt til at overveje forud for evalueringen:
				- Hvad er evalueringens objekt? Hvilke for­ hold er vi optagede af? Gruppens samarbejde, skriveprocessen, ens egen læring og faglige udbytte som studerende, gruppens læ­ring eller projektet som produkt?
				- Hvornår der evalueres: *Hvornår er det muligt at evaluere? Hvor­ når er det mest hensigtsmæssigt at evaluere?
				  Skal der evalueres undervejs i et forløb
				  med faste intervaller, skal der evalueres ef­ter specifikke hændelser som eks. en konflikt,
				  eller skal der først evalueres efter afslutningen af en opgave?
				- Hvem der evaluerer: Er det de studerende i en gruppe,
				  vejlederen, censor eller andre medstuderende uden for gruppen? Ved at in­volvere flere parter i evalueringen kan man få mange forskellige perspektiver på det,
				  der skal evalueres, hvilket kan være en for­ del.
				  Dog kan det også i visse sammenhænge medvirke til at gøre billedet uskarpt eller så komplekst,
				  at det er vanskeligt at se, hvad evalueringen
				  egentlig fortæller.
				- Hvilke kriterier der ligger til grund for evalueringen: *Hvad er vigtigt, når der evalueres? At man får så mange synspunkter på bordet som muligt? At alle kommer til orde? At man kommer frem til et resultat? At evalueringen er handlingsanvisende? At
				  der gives konstruktiv feedback? At man tør kalde en spade for en spade?
				- Hvilke metoder man benytter: *Empiriske,
				  vurderende, dialogiske, fremadrettede, tilbageskuende. Metoder kan variere. Man
				  kan udfylde et spørgeskema, tage en rundbordssnak, registrere tale­ eller mødetid osv. Tit kan det være en hjælp at have en skriftlig refleksiv del *og *en kollektiv dialogisk del i en evaluering for på denne vis at få flere perspektiver på evalueringens tema og der­ med kvalificere evalueringen.
				- Hvad formålet med evalueringen er:
				  Evaluering er en aktivitet, der altid skal pege videre på noget andet end sig selv. Evaluerin­gen gennemføres altid med et sigte, der ligger uden
				  for evaluerin­gen selv. Hvis dette sigte
				  kommer ud af syne, mister evalueringen sin betydning. Den bliver opfattet som meningsløs, hvilket er de­
				  motiverende og i værste fald modstridende i forhold til det op­rindelige formål. Derfor må man altid huske at spørge sig selv og gruppen, om evalueringen faktisk tjener det formål, som den er tænkt at tjene. Hvis dette ikke er tilfældet, må man overveje, om man skal ændre på nogen af de ovenstående parametre
				  eller slet og ret opgive evalueringer.
				- Når man påbegynder et problembaseret projektforløb, er det en rigtig god ide at indlægge en drøftelse om brugen og betydningen af evaluering.
				  Dette er særligt relevant i problembaseret læring, da man som studerende selv er ansvarlig for at skabe en udbytterig læ­reproces. Denne drøftelse bør ligge tidligt i forløbet og kan tage ud­gangspunkt i ovenstående punkter, der tilsammen danner rammen om evalueringsplanen. Denne plan kan derefter skrives ind i grup­pekontrakten (kapitel 4). Arbejder man selvstændigt eller med min­dre projekter eller cases, er det naturligvis ligeledes vigtigt at over­
				  veje, hvordan arbejdet skal evalueres. Nogle af de evalueringsmodeller, der beskrives
				  nedenfor, egner sig bedst til længere forløb, mens andre kan bruges til alle former for problembaseret arbejde. Ligele­des er visse modeller mest velegnede
				  til arbejdsgrupper, mens ad­skillige modeller kan overføres til individuelt arbejde. Uanset om man arbejder alene eller i grupper, med lange eller korte projekter, er det imidlertid vigtigt at indlægge
				  evalueringsprocesser under­ vejs i forløbet
				  såvel som efter forløbets afslutning for på den måde at sikre, at resultatet bliver så godt som muligt, og at man samtidig læ­rer mest muligt af selve forløbet, uanset hvor godt resultatet ender med at blive. I de følgende to afsnit skal vi se på forskellige evalueringsområ­der, der fokuserer på henholdsvis forløbsevaluering og produkteva­luering.
			- **Den løbende evaluering** ^^144^^
			  collapsed:: true
				- Evaluering kan ses som en rød tråd, der binder et forløb sammen. Det er et redskab, man tager frem fra tid til anden for at tjekke, om man er på rette vej. Om arbejdet går efter planen, om der er noget, der skal justeres på, eller forhold, der helt skal droppes. Alt for ofte medfører manglende forløbsevaluering, at grupper først for sent i projektforløbe bliver opmærksomme på, at de ikke er enige om, hvad målet med projektet er, hvordan projektet skal følges i mål, hvem der skal
				  gøre hvad, osv. Løbende evalueringer hjælper med at holde fokus på væsentlige områder og gør det muligt at foretage væ­sentlige justeringer for at imødegå opståede problemer, inden de ud­ vikler sig til potentielle katastrofer. Evalueringer kan
				  have fokus på samarbejdet, men kan også have karakter af statusopdateringer på projektarbejdet og udviklingen af et endeligt produkt. Denne sidste evalueringsform har dog i sit ud­gangspunkt en
				  del til fælles med de projektstyringsredskaber, der blev præsenteret i kapitel 3. Derfor vil vi i det følgende kun beskæf­tige os med evalueringer af samarbejde. Studerende, der arbejder alene, kan derfor med fordel hoppe frem til afsnittet "Den
				  afslut­tende evaluering - produktevaluering''
				  (s. ^^148^^). Som vi så i #KAPITEL5 , er samarbejdets
				  kvalitet afgørende for kva­liteten af løsningen af den
				  konkrete opgave, som gruppen er samlet
				  for at løse. Grupper (som alle andre former for organisationer) er al­tid dannet med et mål for øje. Tabes dette mål af syne, bliver grup­pen ineffektiv og vil uundgåeligt levere et dårligt produkt, såfremt den i det hele taget får skabt et produkt. Evaluering af samarbejdet er således ikke en aktivitet, der indlægges i projektarbejdet for hyg­gens skyld. Evaluering har altid et klart formål, nemlig at skabe læ­ring, forøget bevidsthed, flere handlemuligheder og dermed i sid­ste ende - et bedre produkt. Derfor kan evaluering også ses som en fortløbende proces, der hjælper gruppen med at holde fokus, som ty­deliggør konflikter, inden de udvikler sig til uoverstigelige barrierer, og som fungerer som kreativ idegenerator og projektudvikler (Ben­ der 2012). Nedenfor følger nogle generelle råd om forløbsevaluering:
				- **Forløbsevaluering** ^^145^^
				  collapsed:: true
					- I projektplanen (kapitel 3) indlægges fra starten datoer, hvor gruppen vil evaluere. Hvis datoer ikke er fastlagt, er det vores er­ faring, at
					  evalueringer ryger i baggrunden til fordel for andre umiddelbart mere presserende opgaver eller opgaver med et mere håndgribeligt mål som eks at skrive et kapitel.
					- Gruppen kan med fordel have flere evalueringer tidligt i forløbet og færre senere. Det er i starten af projektet, at samarbejdet skal finde sin form. Finder man først frem til en samarbejdsform, der fungerer for alle, bliver det lettere at lave små og løbende ju­steringer senere.
					- Afsæt et afgrænset tidsrum til evalueringer, og overhold tiden. Alt for lange evalueringsrunder
					  dræber energien og lysten til at evaluere igen. Hellere kortere evalueringer, der gentages jævn­ ligt. Eksempelvis bruger mange grupper fredagsmøder til at
					  eva­luere ugens arbejde, projektets fremdrift og håndteringen af de udfordringer, der aktuelt er i arbejdsprocessen - såvel faglige som sociale.
					- Sørg for, at alle har lejlighed til at gøre sig deres
					  egne overvejel­ser, inden der evalueres i plenum. Ideelt set kender alle til evalu­eringens formål
					  og form, inden gruppen går i gang, men af og til er
					  der også behov for en mere spontan evaluering. Her er det vig­tigt, at alle får lejlighed til at tænke sig om og overveje egne indspil, før man må ytre sig for hele gruppen. Sørg for, at alle får lejlighed til at ytre sig, også de, der ikke råber højest.
					- Brug gerne et individuelt skriftligt afsæt for den fælles drøftelse. I kan eksempelvis konstruere
					  et udfyldningsark med udvalgte spørgsmål, som deltagerne udfylder forud for den fælles evalue­ring. Dette kan medvirke til, at hver enkelt får lejlighed til at gøre sig sine egne tanker inden drøftelsen i gruppen, og til at alle kan komme til orde.
					- Sørg for, at det skriftlige ikke fylder for meget. Arket skal være hurtigt at udfylde og primært
					  fungere som inspiration for den fælles drøftelse.
					- Forløbsevalueringer vil typisk finde sted i forbindelse med gruppens øvrige møder. Gruppemøder er i mange tilfælde (som vi så i kapitel 4) rygraden i gruppens arbejde, hvorfor det også er vigtigt
					  at evalu­ere og dermed kvalitetssikre denne essentielle del af projektarbejdet. Derfor handler næste afsnit om evaluering af gruppemøder.
				- **Evaluering af gruppemøder** ^^146^^
				  collapsed:: true
					- I de fleste tilfælde er gruppemødet både et kreativt, hyggeligt og energifyldt rum, hvor nye ideer skabes, og venskaber opstår. I få til­ fælde udvikler gruppemøder sig desværre til lange, frustrations skabende timer af oplevet meningsløshed, hvor diskussionerne kører i ring, og gruppen kommer længere og længere væk fra det, den er sat i verden for at gøre - at skabe læring
					  gennem arbejdet med at løse et problem. De fleste grupper oplever både de positive og de mere pro­ blemfyldte sider ved projektarbejdet. Derfor er det, ligesom ved for­ løbsevaluering, vigtigt, at man fra starten aftaler, hvordan og hvor­ når gruppens mødeaktivitet skal evalueres. En
					  typisk, men ikke nødvendigvis særlig givende, mødeevaluering består i, at man af­ slutningsvist spørger ud i gruppen, om der er mere, der skal siges, inden mødet hæves, eller om hvordan
					  den enkelte har oplevet ud­ byttet af mødet. Imidlertid er sådanne hurtige drøftelser sjældent en konstruktiv måde at lave en evaluering
					  på. Dels kan folk være i tvivl: Er spørgsmålet en reel invitation til evaluering, eller sidder de andre bare og venter på at komme hjem, hvis jeg begynder at disku­tere vores møder?"
					- Dels har sådanne åbne spørgerunder tendens til at blive præget af det første, der bliver sagt. Således begynder resten af gruppen at forholde sig til den første talers perspektiv frem for at fokusere på, hvad han eller hun egentligt selv
					  mener og tænker om mødet. Et alternativ til denne type evaluering findes i planlægningen, hvor gruppen, på samme vis som ved den løbende proces evaluering, også planlægger evalueringen af gruppemøder. Evalueringen standardiseres med brug af såvel skriftlig som mundtlig evaluering.
					  I figur 7.2 ses et eksempel på et standardiseret evalueringsskema. ![image.png](../assets/image_1672707950555_0.png)
					- Selvom man vælger en struktureret tilgang til evaluering, betyder en planlagt evaluering dog ikke, at man helt skal
					  undgå de hurtige op­summerende afrundinger, der kan være gode til lige at fange noget, som var gået i glemmebogen undervejs i mødedagsordenen. Det er derfor vigtigt, at man aftaler, på hvilke møder man laver en grundi­gere evaluering. Man skal
					  ikke lave grundige mødeevalueringer hver gang, eftersom man hurtigt risikerer at komme til at "evaluere sig ihjel" og sidde med så mange ønsker og krav om forandring, at det vil være næsten
					  umuligt at tilgodese alle gruppemedlemmernes behov.
			- **Den afsluttende evaluering** ^^148^^
			  collapsed:: true
				- Det er naturligvis ikke kun undervejs i forløbet, at man skal evalu­ere. Den løbende evaluering skal støtte op om det problembaserede projektarbejde, men i sidste ende er det værd at huske på, at ethvert projekt altid munder ud i et
				  produkt eller en præstation. Modsat processen
				  undervejs vil dette produkt ofte blive evalueret af under­ viserne i form af en eksamen.
				  Imidlertid bør man, for at fremme sin egen læring samt mulighed for at gentage succeser og eliminere fia­skoer, ikke udelukkende overlade denne produktevaluering til un­dervisningsinstitutionen. Der "gemmer sig" ofte alt for megen læ­ ring i evaluering som aktivitet til udelukkende at overlade det til an­dre at evaluere ens arbejde (Andersen 2004). Derfor vil vi i det føl­gende komme med eksempler på, hvorledes man som studerende kan engagere sig i afsluttende evalueringer af det problemorienteret­ arbejde
				- **Forløbsevaluering** ^^148^^
				  collapsed:: true
					- Vi har tidligere diskuteret, hvorledes man
					  løbende kan bruge evalu­ering til at justere og forfine gruppens samarbejde. Som vi så i kapit­lets indledende eksempel, er det imidlertid også vigtigt at evaluere samarbejdet, når forløbet er afsluttet, for at trække mest mulig læ­ring ud af det. En sådan evaluering vil gøre det muligt for gruppens medlemmer (uanset om man skal arbejde sammen igen eller i nye konstellationer) at begynde næste projektarbejde med et andet og bedre udgangspunkt. Dette kan medføre, at man skal bruge mindre tid på at finde sig til rette i gruppearbejde; tid, der derfor kan anven­des til fordybelse i projektets faglige områder. Nedenfor ses et ek­sempel på spørgsmål, man kan behandle i en afsluttende evaluering.
					  Spørgsmålene besvares før mødet af hver enkelt deltager, som skri­ver et kort svar
					  (to-tre linjer) til hvert spørgsmål, hvorefter spørgs­målene danner udgangspunkt for en fælles drøftelse.
				- **Produktevaluering** ^^149^^
				  collapsed:: true
					- Når man har indleveret resultatet af sit projektarbejde, vil man som tidligere nævnt ofte modtage en
					  evaluering i form af en karakter.
					  Problemet med denne evaluering er for det første, at selve karakte­ren kommer
					  til at skygge for alt andet og i sig selv ikke fortæller me­get om, hvor meget man har lært i forløbet. Endvidere er et tal sjæl­ dent særlig informativt. Hvilke kvaliteter ligger til grund for karak­teren? Hvad lægger censor vægt på? Til tider er der mulighed
					  for en kort feedback efter en eksamen. Dette er ofte tilfældet i forbindelse med mundtlige eksamener. Er dette en mulighed, bør man i høj grad takke ja for på denne vis at få mere information om censors og eksa­minators tanker, end tallet giver i sig selv. Har man tid og overskud, kan det ligeledes være en god ide at spørge ind til forhold ved ek­samenssituationen, man selv blev opmærksom på undervejs. Lader man blot bedømmerne tale, er det også dem, der bestemmer, hvad der er vigtigt for dig/jer at vide.
					  Netop den intense stemning, og den yderst
					  begrænsede tid, som typisk forbindes
					  med en eksamenssituation, gør dette rum mindre velegnet som lærings- og evalueringsressource (Ramsden 2003). Det kan derfor være fornuftigt at iværksætte nogle
					  evalueringer rundt om selve eksamenssituationen. Eksempelvis kan man inden eksa­men lave en intern produktevaluering. Dette kan gøres ved, at alle læser produktet igennem, hvorefter hver enkelt skriftligt svarer på følgende
					  fire spørgsmål (spørgsmålene er vejledende og kan ændres, alt efter hvad gruppen finder relevant):
					- Hvad vil du karakterisere som det, du/I lykkedes bedst med i det arbejde, du/I netop har afsluttet?
					- Hvis du havde muligheden for at lave opgaven forfra, hvad ville du så vælge, at du/I skulle gøre anderledes (om noget)?
					- Hvad var det sværeste ved det netop afsluttede arbejde?
					- I hvilken grad og på hvilke områder
					  finder du/I, at projektet op­ fylder læringsmålene i studieordningen?
					- Efterfølgende mødes man i projektgruppen. Her læses svarene for spørgsmål 1 op, hvorefter hver enkelt deltager får lejlighed til at ud­ dybe sit svar. Herefter fortsættes med spørgsmål 2, osv. Således får man lejlighed til at danne sig et indtryk af det produkt, som efter­ følgende skal evalueres til eksamen. Denne evaluering kan efter­ følgende danne udgangspunkt for yderligere refleksion: På hvilke punkter var der forskel mellem min/vores vurdering og censor/vej­ leders? Hvad kan denne
					  divergens skyldes? Hvad fortæller divergen­sen mig/os om kravene på studiet?
					  Hvordan kan jeg/vi bruge denne viden fremadrettet?
				- **Den sidste feedback fra vejleder** ^^151^^
				  collapsed:: true
					- Som nævnt er eksamenssituationen ikke altid det mest fremad­ skuende og læringsskabende evalueringsrum. Dette skyldes flere forhold. For det første er der kun et vist tidsinterval til hele eksa­menshandlingen - herunder feedback på den enkeltes mundtlige og skriftlige præstation. For det andet er der ofte mange forskellige for­ hold at adressere, og for det tredje kan det være svært som stude­ rende at koncentrere sig om at tage feedback ind, samtidig med at man skal koncentrere sig om at præstere det
					  yderste. Det er vores erfaring, at den begrænsede tid til eksamen er den største udfordring, men i de tilfælde, hvor skriftligt arbejde er en del af eksamensgrundlaget, er en overordnet feedback ofte en del af begrundelsen for bedømmelsen, da vejleder og censor typisk har spurgt til det, der "mangler". Der er også eksempler på vejledere, der tager noget af den allokerede tid af vejledningen for at kunne give feedback efter eksamenshandlingen, fx til en gruppes arbejde på et projekt - men det er dog langt fra normen. Den begrænsede tid
					  står i kontrast til de mange forskellige om­ råder, der kan være for feedback,
					  som gruppens måde at lede et projekt på, gruppens engagement, evt. skriftligt
					  materiale mv. Det er fx sjældent, at en gruppe får lejlighed til at evaluere samarbejdet med vejlederen i tilknytning til
					  eksamen. På nogle uddannelsesinstituti­oner udarbejder de studerende procesanalyser som en del af bedøm­melses grundlaget, og herved bliver vejlederrelationen sat på dags­
					  ordenen i eksamensakten. I langt de fleste situationer vil vejlede­ rens samspil med gruppen dog alene diskuteres løbende i henhold til samarbejdsaftalen (jf. #KAPITEL4 ): Hvordan er vejlederens oplevelse af gruppen? Hvordan er gruppens oplevelse
					  af vejleder? På trods af den
					  begrænsede tid, og de mange mulige kilder til feedback, er der dog mange studerende, der oplever, at de også får nye erkendelser i eksamenssituationen.
					  Da man, som tidligere nævnt, i en stresset eksamenssituation kan have svært ved at tage feedback ind, er det dog også sket, at hukommelsen fejler i gengivel­sen af, hvad der i situationen fremstod som en "ahaoplevelse". Derfor er det helt centralt,
					  at man forbereder sig på at notere vejlederens og censors kommentarer - og inden for den tid, der er til rådighed,
					  spørger ind til mulige forbedringer af bedømmelsesgrundlaget. På denne måde kan
					  man som studerende selv være med til at sikre, at viden og læring i et forløb bringes med til næste forløb og helst vi­dere ind i arbejdslivet efter endt studie
			- **Afrunding** ^^152^^
			  collapsed:: true
				- Som det er fremgået gennem dette kapitel, er
				  evaluering som akti­vitet både en tilbageskuende og en fremadrettet aktivitet. Det er en vurdering af et forløb, en proces eller et produkt foretaget med det mål for øje at kunne forbedre det nuværende eller
				  fremtidige forløb, processer og produkter. Ud over at være en proces, der skaber læring om noget, lærer man selvfølgelig også
				  noget om evaluering ved at evaluere. Man finder ud af, hvilke former der virker godt for en selv. Hvad der fremmer gruppens arbejde, og dermed virker produktop­timerende. Vi har i dette kapitel præsenteret en række forskellige til­ gange og modeller, som kan bringes i spil, men hvilke der er de rig­tige i det konkrete tilfælde, er kun noget, man kan finde
				  ud af ved at prøve sig frem. Vi vil derfor opfordre jer til at forholde jer eksperi­menterende til evalueringsprocessen. Find ud af, hvad der passer for jer. Hvis I oplever, at det at evaluere ikke forekommer særlig hjælp­somt, er det ikke nødvendigvis
				  et udtryk for, at evaluering som ge­nerelt fænomen er spildt på jeres proces.
				  Det kunne også handle om, at I endnu ikke har fundet den rette form og metode.
				  Samtidig er det også vigtigt at huske på, at
				  evaluering ikke er noget, man mestrer fra fødslen, men derimod et håndværk, der
				  skal læres. Igennem et studie vil man blive stadig bedre til denne del af PBL-arbejdet.
				  Vo­ res opfordring er derfor, at man ikke skal give op, selvom det i be­gyndelsen kan virke både svært, akavet og tidskrævende at evaluere. Alting er svært i starten, men
				  i takt med at man øver sig, bliver det mere almindeligt og dermed også lettere, hvilket
				  samtidig er med til at øge evalueringens effekt.
				- Hermed slutter kapitel 7, som er det sidste
				  af bogens kapitler, der beskæftiger sig med det praktiske PBL-arbejde. I det følgende
				  kapitel rundes bogen af, og det sker ved at kaste et blik på tiden efter studiet for i stedet at se på sammenhængen mellem PBL og de krav, som er­hvervslivet stiller til den moderne medarbejder.
	- #KAPITEL8 ^^155^^
	  collapsed:: true
		- **PBL I ARBEJDSLIVET**	^^155^^
		  collapsed:: true
			- I denne bog har vi givet en introduktion til, hvordan man kan ar­bejde problembaseret og projektorganiseret. Vi har beskrevet
			  histo­ rikken og pædagogikken bag PBL. Endvidere har vi givet
			  en række konkrete råd og ideer til, hvordan man som studerende kan igang­ sætte og strukturere et
			  problembaseret forløb. Imidlertid
			  forholder det sig sådan,
			  at læring og projektarbejde langt fra er et overstået ka­ pitel i det øjeblik, man færdiggør sin uddannelse. Derfor vil
			  dette kapitel belyse sammenhængen mellem den
			  viden og de kompeten­cer, man som studerende opnår via PBL, og disse kompetencers an­ vendelighed i det efterfølgende arbejdsliv.
			- **PBL i videnssamfundet**	^^155^^
			  collapsed:: true
				- Gennem de sidste årtier har både det danske og det internationale samfund undergået
				  markante forandringer. Emner som kommu­nikation, innovation, kreativitet og viden er kommet stadigt hø­jere på dagordenen. Globaliseringen
				  medfører, at verdenen på sin vis er
				  blevet mindre, fordi vi eksempelvis kan kommunikere hurtigere og over større afstande. Samtidig medfører globaliseringen, at vo­res
				  samfund er blevet stadig mere komplekst og foranderligt. Vi mø­des konstant af nye krav - men også nye muligheder, som vi må for­holde os til.
				  Globaliseringen betyder også, at der i dag er en stadig stigende konkurrence mellem stater og mellem virksomheder. De hurtige transportmuligheder og effektive kommunikationsveje medfører, at produktionen kan fjernes fra salgsmarkederne, samt at produk­tions- og udviklingsafdelinger kan være adskilt af flere kontinen­ter, uden at dette nødvendigvis forringer konkurrenceevnen. I Dan ^^156^^ mark og resten af Vesten,
				  har politikere og erhvervsledere naturlig­ vis
				  været optagede af, hvordan man imødegår de udfordringer, som globaliseringen fører med sig. Hidtil
				  har det oftest benyttede svar været uddannelse, bl.a. fordi adskillige
				  undersøgelser dokumente­rer sammenhængen mellem et lands gennemsnitlige uddannelses ni­veau og samfundets vækst. (Sohlman 1986; OECD 2001; Krueger og Linddahl 2001; Kristensen og Skipper 2010).
				  Fokus på sammenhængen mellem de videregående uddannel­ser og
				  erhvervslivet var også en af bevæggrundene for at introdu­cere PBL ved danske
				  universiteter, hvilket (som beskrevet i #kapi­tel1 ) skete med åbningen
				  af Roskilde Universitet i 1972 og Aalborg
				  Universitet i 1974. Der var to
				  overordnede grunde til, at disse nye universiteter valgte PBL som primær pædagogisk model. Den ene grund
				  omhandler den pædagogiske ideologi. De to nye universite­ter opfattede PBL som
				  en metode til at sikre studenterinvolvering og herved øge de studerendes
				  engagement - og dermed deres interesse i at tage ansvar for egen læring. Den anden begrundelse udsprin­ger af det, man kunne kalde
				  elfenbenstårnsproblematikken (Laur­ sen 2011). Dette er tanken om, at den projekt- og problemoriente­rede pædagogik skulle gøre undervisningen vedkommende for en større målgruppe og derved gøre de videregående uddannelser rele­vante for de mange nye studerende, der med ophævelsen af adgangs­ begrænsningerne i starten
				  af 1970'erne strømmede ind på de danske universiteter. Valget af PBL var dog ikke kun drevet af universitetets interne ræsonnementer. De nye universiteter var ligeledes optagede af at gøre universitetet relevant for det
				  omkringliggende samfund. Det, der foregik på universitetet, skulle ikke blot være for universitetet selv. PBL forekom i denne henseende anvendelig, eftersom de stu­denterbårne projekter i mange sammenhænge fordrede et samar­bejde med virksomheder, organisationer eller andre ikke-universi­tære interessenter. På den måde kunne PBL medvirke til at øge uni­versitetets kontaktflade og gøre universitetet relevant i en langt bre­dere
				  kreds. Den øgede relevans forekommer dog ikke kun i kraft af den forøgede kontakt mellem universitet og det omkringliggende samfund, som projekterne fører med sig. Et andet ofte fremført ar­gument er, at PBL i kraft af sin særlige pædagogik medvirker til, at
				  de studerende tilegner sig en række kompetencer, som er relevante og vigtige i arbejdslivet (Kjærsdam og Enemark 1994). Dette skal vi se nærmere på i det følgende.
				- **Samarbejde i Teams** ^^157^^
				  collapsed:: true
					- Undersøgelser viser,
					  collapsed:: true
					  at studerende, der gennem
					  deres studie arbejder i mindre gruppe, bliver gode til at indgå i gruppe- og
					  eller teamba­ serede arbejdsprocesser. Dette er en vigtig egenskab, eftersom
					  store dele af arbejdsmarkedet i dag er organiseret ud fra teambaserede
					  løsningsstrategier (Molly-Søholm og
					  Storch 2005).
					  
					  Senge (1999) udpeger
					  teamlæring som en af de vigtigste
					  kompe­ tencer, en organisation må mestre. Med begrebet "teamlæring"
					  hen­ viser Senge til arbejdet med at udvikle ekstraordinær kapacitet med hensyn
					  til fælles handling, så gruppens fælles intelligens overstiger de individuelle
					  gruppemedlemmers. Det vil sige, at man forstår at udvikle og anvende synergien **i
					  **arbejdsfællesskaber. Senge
					  hævder, at teamlæring fungerer som et
					  mikrokosmos for læring i hele orga­ nisationen. De
					  indsigter og kompetencer, der opnås i organisatio­ nens teams, har, ifølge
					  Senge, mulighed for at forplante sig
					  til an­ dre individer og andre teams
					  i organisationen. Organisationer kan kun blive succesfulde, hvis de lærer,
					  hvordan man lærer sammen. I denne sammenhæng er teamlæring vigtig,
					  fordi teams automatisk vil bringe deres kompetence til
					  at lære sammen videre ud i organi­ sationen. Det betyder, at organisationens
					  teams kan være med til at anslå tonen, bære nye ideer rundt og medvirke
					  til at etablere en stan­
					  dard for fælles læring i organisationen som helhed.
					  
					  Som Senge beskriver det her, lyder det måske meget simpelt og ligetil, men det skorter ikke på forsknings- og management littera­tur (Barker 1993; West
					  2001; Trillingsgaard 2010), som understreger, hvor vanskeligt det rent faktisk er at få arbejdsteams til at fungere at få dem til at levere på et stabilt, højt niveau. At facilitere teamsamarbejde og læring er ikke en egenskab, som mennesker fødes med, det er noget, der skal læres. Af
					  denne grund har studerende, som i deres studietid har høstet erfaringer med at indgå i grupper og ar­bejde teambaseret, ofte en fordel frem for studerende, der har fulgt
					  mere individuelt orienterede
					  uddannelsesforløb. Et forhold,
					  der lige­ ledes skinner igennem i de store aftagerundersøgelser, som eksem­pelvis Aalborg Universitet forestår. Således kan man i den seneste aftagerundersøgelse læse følgende udsagn fra en hr-koordinator i en
					  stor dansk it-virksomhed:
						- AAU's kandidater er utroligt dygtige til at sætte sig ind i nye teams. Dem, der har
						  det sværest, og det er uanset, hvilket universitet de kommer fra, det er dem, der har "puttet sig" på deres studie og kun har arbejdet med teoretiske sammenhænge - som er dygtige og fagligt har specialiseret sig, men som ikke har benyttet nogen form
						  for empiri. De Kan være svære at arbejde med, fordi de kan have svært ved at komme ud af den teoretiske kasse. (Kandidat- og aftagerundersøgelse 2009: 9)
					- Det er altså, som denne hr-koordinator gør opmærksom på, i mange tilfælde ikke tilstrækkeligt at besidde en stor viden. Viden har pri­mært værdi i det tilfælde, hvor man formår at dele, anvende og ud­ vikle sin viden i samspil med sine kollegers viden og kompetencer. Samtidig er det vigtigt at være opmærksom på, at der naturlig­ vis også er
					  collapsed:: true
					  væsentlige forskelle mellem at samarbejde
					  i en projekt­ gruppe på universitetet og at samarbejde på en arbejdsplads. På uni­versitet er projektgrupperne for det meste sammensat af studerende fra samme studieretning og fra samme semester.
					  Det betyder, at der i projektgruppen er en høj grad af homogenitet, hvor man har mod­
					  taget den samme undervisning og har samme faglige interesser. Det betyder, at man over tid ofte udvikler et fælles fagligt
					  sprog og en fælles faglig identitet.
					  Gennem studietiden oparbejder man således
					  en kompetence til at samarbejde, men det er ofte med personer, der fagligt ligner en selv. Hertil kommer, at de projekter, man beskæfti­ger sig med, grundet rammerne i studieordningen ofte ligger inden for et forholdsvis snævert fagligt felt. På en arbejdsplads skal man derimod ofte løse komplekse opga­ver i samarbejde med
					  kolleger, der har en anden uddannelsesmæs­sig baggrund. Dette betyder, at man bringer forskellige erfaringer og viden
					  med sig ind i samarbejdet, og man medbringer
					  sandsynligvis også forskellige fagtermer og forventninger til samarbejdsformen.
					  Således udfordres man i høj grad på sin evne til at arbejde tværfag­ ligt, dvs. at kunne se ud over egne faggrænser og i stedet inddrage og udnytte
					  den viden og de kompetencer, der er til stede.
						- **Projektarbejde** ^^169^^
						- Et andet væsentligt kompetenceområde, som har tydeligt sammen­ hæng med en projekt-
						  og problemorienteret pædagogik, er evnen til at arbejde projektorienteret. Altså
						  evnen til at beskæftige sig med et givet
						  fagligt problemfelt gennem
						  en længere periode,
						  hvor man un­dersøger feltet og finder
						  frem til mulige løsninger på problemer, man identificerer undervejs. Dette er en vigtig kompetence i det moderne arbejdsliv, eftersom langt de fleste medarbejdere med en akademisk baggrund vil opleve, at deres
						  arbejdsliv er bygget op omkring en række forbundne og ofte overlappende projekter. Kendetegnende for langt de fleste udviklingsprocesser i arbejdslivet (uanset om det dre­jer sig om at udtænke nye kommunikationsgange i virksomheden, at planlægge ny struktur for børnenes skoleforberedende børneha­vetid eller videreudvikle virksomhedens diabetesmedicin) er, at de i det store hele deler projektarbejdets karakteristika. Man har en vi­sion om et (om end ganske ofte noget uklart) mål,
						  men vejen hen mod dette mål skal defineres undervejs. Arbejdslivet er på denne vis kendetegnet ved dets kompleksitet samt det forhold,
						  at arbejdsplad­sen (på samme vis som det problembaserede projektarbejde) befin­der sig i en konstant vekselvirkning mellem produktion og udvik­ling (O'Reilly og Tushman 2007). At operere i et komplekst organisatorisk landskab er således en egenskab, som alle vidensmedarbejdere i dag må mestre. I denne sammenhæng er det ganske interessant, at Gallagher, Stepien og Ro­senthal (1992) fandt, at PBL-organiserede studieforløb forøger de studerendes evner til at identificere og bearbejde komplekse, ustruk­turerede og problematiske situationer, set i forhold
						  til studerende på mere traditionelle uddannelsesforløb. På samme vis har Strobel og van Barneveld (2009) i deres omfattende forskningsreview fundet,
						  at studerende med erfaring i PBL oplever
						  sig selv som bedre rustede til at tage ansvar for egen læring, til at arbejde selvstændigt med pro­ blemløsning, til selvstændigt at gennemføre en informations indsamlings proces
						  og efterfølgende at tage selvevalueringsteknikker i brug. Alt sammen egenskaber, der er højt værdsatte og nødvendige i et komplekst arbejdsliv. Som nævnt rummer arbejdslivet særdeles vide rammer for ar­bejdets udførelse. Samtidig stilles der høje krav til at levere et brug­ bart resultat til et givet
						  tidspunkt. Dette stiller krav til medarbej­deren om, at man kan overskue og
						  planlægge et projektforløb, der ofte strækker sig over en længere periode.
						  Det betyder også, at man som medarbejder skal være i stand til at håndtere og administrere sin arbejdstid. Som studerende på en PBL-organiseret uddannelse får man fra første dag selv ansvaret for at planlægge og anvende sin tid bedst muligt. Kravet om og
						  forventningerne til, at studerende selv planlægger deres tid, knytter sig til
						  studentercentreret læring. Ansvaret for læring er den studerendes eget. På lignende vis er der i en
						  arbejdskontekst en forventning om, at man selv kan tage ansva­ret for at strukturere og gennemføre de arbejdsopgaver, man er stil­ let over for. Ansvaret
						  for opgaveløsningen er medarbejderens eget.
						- **Lære at Lære** ^^160^^
						- Forandringshastigheden i samfundet medfører, at man ikke kan forvente, at
						  den uddannelse, man har taget, vil være relevant gen­ nem hele ens arbejdsliv. En uddannelse er primært
						  at forstå som en adgangsbillet
						  til arbejdsmarkedet. Teknologiske og videnskabelige fremskridt medfører, at enhver uddannelse forældes over en til sta­dighed kortere årrække. Derfor er det
						  vigtigt, at man gennem sin uddannelse udvikler en evne til løbende at tilegne
						  sig ny viden og nye kompetencer. Som Christensen (2000:9) skriver, fordrer et arbejdsmarked med et umætteligt behov for
						  ny viden samt en foran­dringshastighed, der medfører, at viden har en holdbarhed som fer­ ske varer, at studerende ikke bare får en aktuel viden om det ene el­ler andet fag, men også lærer, hvordan de skal skaffe sig ny viden. At lære at lære er blevet en spidskompetence. Dette forhold frem­ hæves ligeledes i den seneste aftagerundersøgelse fra Aalborg Uni­versitet (2008-2009), hvor man kan
						  læse følgende udsagn fra en di­rektør i en større virksomhed.
						- Nu ved man godt, hvordan det er at gå på
						  universitetet. Det, man reelt lærer, der bliver fyldt ind i ens hoved, der er få procent af det, som man faktisk bruger. Man lærer at forstå problemer og selv finde en løsning på dem, og så har man gennem sit valg af studie indikeret, hvad det er for nogle interesseområder, man har [...] Men det, man helt specifikt lærer, det er svært at gå ud og sige,
						  at nu kan jeg bygge en radio eller
						  lave et eller andet. Det er noget, man lærer senere hen. Men man har ligesom
						  afspejlet, hvor man gerne vil hen. Men frem for alt er det mere måden, man
						  lærer på, på AAU. Det er jo 80 % af den måde, vi arbejder på. Det er ret
						  afgørende. Mere end den eksakte vi­ den, du nu har fået fyldt ind. (Kandidat-
						  og Aftagerundersøgelse 2008- 2009: 10)
						- **At arbejde med "virkelige" problemer** ^^161^^
						- I ovenstående citat udtaler direktøren, at erfaring med PBL medfø­rer, at "man
						  lærer at forstå problemer og selv finde en løsning". Kom­petencen til
						  at forstå problemer kan trækkes
						  tilbage til arbejdet med at definere en problemformulering (se #kapitel2 ). Et problem skal de­fineres, inden man kan løse det. Hermed menes, at man på struk­tureret vis skal kunne indsamle den viden, der er nødvendig for at klarlægge problemet og efterfølgende at kunne vælge den rette me­tode eller teori til at løse dette problem. Donald Schon (1987) argu­menterer i sin bog *Educating the Reflective Practitioner* for vigtig­ heden af, at studerende ikke uddannes til hovedsageligt at kunne løse prædefinerede problemstillinger, men til selv at kunne identifi­cere problemet. For Schon er det at arbejde med problemer en pro­ces, gennem hvilken man interaktivt sætter
						  navn på de ting, man vil ofre opmærksomhed (Schon 2001: 44). Ud over at kunne identifi­cere problemet er PBL kendetegnet ved, at man ganske ofte arbejder ud fra en praktisk
						  problemstilling, der søges løst ved at inddrage re­levante teorier og metoder. Dermed opnår man som studerende er­ faring med at anvende teori og metoder
						  til at løse problemer, der ud­ springer fra praksis en erfaring, der jf. ovenstående citat ikke blot kan overføres til, men også efterspørges i arbejdslivet. Samtidig vil man i mange sammenhænge opleve, at de problemer, der arbejdes med i praksis, er komplekse og ikke altid lader sig løse på samme vis som de tænkte eksempler i lærebøgerne. Arbejder man sammen med en virksomhed, får man som studerende erfaring med, hvor­ dan virksomheder udvikler og forandrer sig, og ikke mindst hvor­ dan den problemstilling, man arbejder
						  med, indgår som en del af virksomhedens daglige opgaveportefølje. Ydermere
						  stilles man i samarbejdet med eksterne organisationer over for kravet om at le­vere en løsning, eller i hvert fald et forslag til en løsning, der faktisk kan anvendes i virksomheden med henblik
						  på at løse deres reelle ud­ fordring. Eksterne aktører stiller deres organisation til rådighed og bruger kostbar tid på at samarbejde med studerende - derfor forven­ter de også, at studerende arbejder seriøst med henblik på at levere en brugbar kvalitetsløsning. Netop forventningen om at levere en anvendelig kvalitetsløsning er i høj grad, hvad man også bliver mødt med, når man træder ud på arbejdsmarkedet. Der er
						  altså betydelig overlap mellem uddannelse via PBL og arbejde i en virksomhed el­ ler organisation, idet man i begge retter opmærksomheden imod at definere og løse problemer. PBL kan dermed i mange sammenhænge være en vigtig brobygger mellem uddannelse og virksomheder, og
						  virksomhedskontakt under studiet kan være en afgørende faktor for efterfølgende
						  ansættelse (Kandidatundersøgelsen 2011).
			- **Afrunding**	^^162^^
			  collapsed:: true
				- Som vi har set i det overstående, er problembaseret arbejde på mange måder tæt
				  forbundet med erhvervslivet. Der er et væsentligt sammenfald i såvel måden,
				  arbejdet er struktureret på, som de kom­petencer, der fremmes gennem PBL, og
				  som efterspørges af offent­lige og private organisationer. Det problembaserede
				  arbejde kan po­tentielt give de studerende
				  vigtig viden, erfaring og kompetence,
				  der knytter an til og kan anvendes i arbejdslivet. Dog er det vigtigt at være opmærksom på, at PBL ikke er
				  nogen mirakelkur, der fuld­stændig eliminerer udfordringerne i overgangen mellem studier og arbejdslivet. PBL er ikke en fuldstændig løsning på den såkaldte overgangsproblematik. Måske fordi en uddannelse aldrig kan for­ berede
				  de studerende fuldstændigt på det efterfølgende arbejdsliv. Visse ting kan man
				  kun lære ved afprøvning. Studiet kan forberede de studerende og fortælle dem om udfordringer og muligheder, give dem redskaber og klæde dem
				  fagligt på. I sidste ende er det dog lige som den forælder, der skal lære sit barn at cykle. Den eneste måde, hvorpå man kan lære barnet at cykle, er ved, at man holder fast i cyklen over et stykke tid for derefter at give slip. Der er kun en måde at lære at cykle på - ved at cykle.
				  Samme princip gør sig gældende i forhold
				  til det at skulle arbejde med PBL i en studiesammenhæng. Vi har gennem denne bog præ­senteret en række ideer, værktøjer og bud på, hvorledes man kan gribe det problembaserede arbejde an. Nogle vil finde en metode hjælpsom, mens andre hælder til en anden måde at gøre tingene på. I sidste ende er der dog kun en måde, hvorpå man kan lære at ar­ bejde problem- og projektbaseret - ved at gøre det. Vi håber, at vores bog kan inspirere og give lyst til at finde sin egen vej gennem det problembaserede arbejde. Vi vil derfor afslutte med en opfordring til at kaste jer ud i PBL-arbejdet. Eksperimenter og undersøg mulighe­derne
				  for at lære og udvikle jer gennem arbejdet med problemer. Giv plads til nysgerrighed og undren, til leg og udfoldelse, til alvor og hårdt arbejde. Til den fantastiske verden af muligheder, som et stu­die udgør.
			- **LITTERATUR**	^^167^^
			- **INDEKS**	^^173^^